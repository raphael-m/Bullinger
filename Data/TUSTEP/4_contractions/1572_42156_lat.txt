<nr>[42156]</nr>
<ae>Johann Baptist Müller an Bullinger.</ae>
Haldenstein, 2. Oktober 1572.
Zürich ZB, Ms S 127,44.
Gr. III, S. 366f.
Er hat Bullingers Brief erst am letzten Dienstag erhalten
und darum nicht am
gleichen Tag geschrieben. "Ex Gallia quae adferuntur, adeo
sunt atrocia, ut
plerique et propemodum omnes nostrates non modo regi
Gallorum militare recusent,
sed a foedere cum illo facto discedere sint paratissimi.
Praegallienses mei
mirum in modum atrocitatem et indignitatem facti augent,
quibus suffragantur iam
Engadinenses. Soli quidam Superioris Foederis (ut aiunt)
Pagicis vestris vicini
nihil quam caedes quotidianis sermonibus eructant. Hos
compescent domini nec
impune ferent, si contra reipublicae nostrae plebiscitum
militem e nostris
finibus eduxerint. D. legatus regem amplius excusare nequit
nec favebit iis, qui
reluctantibus nostris edictis (quod alias fecit) in Galliam
proficisci volent,
ut reliquias christianorum deleant. Aurelianenses, sanguinis
christiani
hirudines et conditoris sui Aureliani ingenium redolentes,
quomodo in
christianos saevierint, puto te ex quodam audivisse, qui huc
ad d. legatum venit
quique humanitatem et liberalitatem tuam valde praedicat et
a me petiit, ut te
ipsius nomine salutarem. Socrus d. legati (quod tu quoque ad
me scripseras) una
cum duobus filiis et duabus filiabus forma praestantissimis
trucidata fuit; in
cadaver eius saevitum est, cui uncus impactus quasi Romano
more fuit.
Montmorantius ad nuptias illas infaustas, quae non
epithalamia, sed epitaphia
pepererunt, invitatus structas sibi insidias subolfaciens
iis abesse maluit. Is
Dieppam (urbs est maritima et portus, e quo traiectus in
Angliam) se contulit et
in ea se communit.     -      Ex Valle Telina scribit
agnatus Ruinella classem
Turcicam propemodum ad internecionem deletam et Ochiali fuga
consuluisse.   -
Qui sit rerum mearum status, nudiustertius ad d. Simlerum
scripsi, quidve in
animo habeam. Paucula haec inter aulicorum strepitus scripta
boni consulas, oro."
Ex Haldenstein, 2da octobris 1572.
(P.S.) "Comitiola, in quibus d. legato respondebitur, an
militem Gallo nostrates
dare velint, celebrabuntur  11. huius mensis, ni fallor."

<nr>[26130]</nr>
<ae>Ambrosius Blarer an Bullinger</ae>
<od>Biel, 10. Juli 1556</od>
<vo>Autograph: Zürich StA, E II 357, 427.(Siegel...)</vo>
<dr>Bl. III, 369f.<dr>
<re> </re>
<tx>S. Quanquam non est, quod ad te nunc scribam, mi venerande
charissimeque Bullingere, scribendum tamen per adeo certum
nuncium omnino putavi, ne officio defuisse ulla ratione merito
tibi videri possim, qui insignibus etiam beneficiis salutare te
debebam. Singularem tuam munificentiam toties iam prior
expertus; verum non est hic mihi tecum certandi animus, qui
sciam me turpiter, istuc si coner, vincendum. Satis mihi fuerit,
quando aliter fieri non potest, si memorem meum (a quo nihil
expectas) animum tot tantorumque tuorum in me collatorum
beneficiorum intelligas tantisper, dum domini benignitate
adiutus reipsa aliquando, quam non fuerim ingratus, declarem.
Verum sepe iam me ista tibi occinentem, mi suavissime anime,
audisti beneque tecum actum putabis, si non porro quoque sic
tibi obstrepentem audire opporteat, id quod curabo tamen, ne
moestius fiat.
^$Novi nihil novi, quod ignores. Saxones audimus magna intemperie
agi? adversus nostrarum ecclesiarum ministros, in quos communia
christianorum arma potius quam in Turcos verti opportere
existiment idque non pro concione solum, sed publicis etiam
scriptis, quę alia super alia excudant, omnibus persuadere
conentur. Ego nihil, tu nihil non huius, scio, vidisti, si vera
sunt, quę constanter adeo minime vani viri affirmant.
^$Argentorati certe librum mirifice prodigiosum iam divulgari
accipio huius ipsius odiosissimi iamdudum argumenti. Autor quis
sit, nondum audio; sed in horas illinc literas affinis mei Petri
SchaŁri, quem nosti, expecto, qui bona fide (non dubito),
quicquid tragędiarum per istos quosdam praefractiores quam
doctiores et saniores homines motum est, copiose perscribet,
tametsi omnia tu nunc certius ex summo et incomparabili theologo
d. P. Martyre, quem vestrum iam factum supra modum gratulor, vel
cognoveris vel propedie sis cogniturus. Ah, quantum degenerant
Argentinenses nonnulli theologi a sanctissimi pię memorię
Buceri ingenio, qui cunctus ita perpetuo in concilianda
stabiliandaque ecclesiarum Christi pace distringebatur, ut
multis etiam immodicus hac in re videretur, cum in istis etiam
decimam huius studii partem desyderare cogamur. Faxit communis
servator noster Iesus Christus, ut inter tot fatales orbis
christiani motus caput attollat, regnet ac triumphet veritas
nosque seriam resipiscentiam inter tot pressuras et turbines
mundi meditantes et apud creditas nostrę fidei ecclesias
fortiter urgentes nomen suum sive per vitam sive per mortem in
sanctitate et iusticia veritatis glorificemus.
^$Bene vale, mi suavissime pectus, et assiduis piorum votorum
tuorum patrociniis apud Christum nos adiuva. Salutem tibi, quam
possunt, amanter et veneranter ascribere iubent nostri,
cumprimis Funclius, Fuchsius, Witenbachus etc. Salveant symmiste
et administri tui in opere domini atque inter hos praecipue
Theodorus noster, R. Gualtherus, gener tuus cum Wolfio et d. d.
Martyr ille, si iam istuc advenit, age fac mea vice per te
officiosissime salutetur, candidus vere ac integer christianę
veritatis testis, cuius studium et opera ut scholę pariter et
ecclesię vestrę frugifera et felicissima sint a caelesti patre
per Christum impetrare sedulo ac fideliter adnitor. Iterum atque
iterum vale.
^$Bielis 10. iulii 1556.
^$T[uus] Ambr[osius] Bl[aurerus].
^$Frantzoß und keiser sollen widerum zertragen und de funffjerig
frid schon usß sin. Der papst soll die keiserischen Coloneser
vertriben haben und sich damitt declariert, wie guͦt keiserisch
er seye; aber da scheide nieman etc.
^$Es soll der margraff Albrecht und Wirtemberg sundern verstand
mitt einander gemacht und h[ertzog] Christoph ein closter
ingenomen haben usserhalb siner dition, da er aber vermeint
castvogt ze sin. Wirtemberg, Wirtzburg, könig Ferdinand und
ettlich mehr sollend sich von neuwem zuͦsamen verbunden haben.
Die augspurgerisch confession wirt ymmer umgezogen, wie man sich
ob der vereinbart hab und daby blyben welle; sy wurt aber uff
ettlich weg in ettlichen articuln gedüt und ussgelegt, das sy
die eidgnosischen kirchen all usschliessend; dawider will sich
alles wetter erheben.
^$Keiser soll in Hispaniam sampt der kunigin Maria und ein oder
zweyen jungen herren k[önig] Ferdinandi die schifffart
fuͤrgenommen haben, sollen noch zuͦ Brüchsel sin ....
^$Aber diß alles ist by uns noch ungewisß; warten all stund
brieff von Augspurg, auch Strasburg. Was ir dero und anderer
sachen halber gwiss haben, wellt mir by disem gwissen botten
nitt verhalten.
<lz>[Adresse ...]: D. H. Bullingero suo.

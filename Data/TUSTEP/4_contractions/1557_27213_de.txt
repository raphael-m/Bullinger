<nr>[27213]</nr>
<ae>Hans Welser an Bullinger</ae>
<od>
Augsburg, 17. September 1557.
<vo>Zürich StA, E II 346, 353.
^$Orig.
(Aut.)
Hochgelerter, crystlycher, lieber her unnd mytbruder in der warheyt Jesu Cristz.
In dysen lesten tagen aus lauter gnaden goteß, lieber her Bulinger, wyder geofenbart, seye ewch zu vorstund alesß das ich das ich lieb und dyenst don kan, die warheyt Cristz zu fyderen, antzcristz lugenen zu hynderenn, myt gantzem hertzen berayt.
Ewere 2 bryf hab ich vonn 24. junio und 8. augusto, den erstenn  bey ewerm son Crystof empfangen.
Ir dy oft nyt byten noch danken, wa ich demselben kan don, was im lieb
ist, er zaygnon an, sol mych wylyg fynden.
Er ist eyn feyner, beschaydner junger, hof, sol sych wol halten; darzu well im got der her seyn gnat verleychen.
Ir wert schon wysen, wie k(unig) von Engelant folk k(unig) von Frank(reich) übereylt, geschlagen, den contestable und ander herren gefangen, dan nach Sant Quintin myt storm, zulest schloß Schatalet auch eyngnomen, auf 6. set(ember), wa er non forthyn wyl, wyrt man vernemen.
Der k.
von Frannc       auch nyt feyren, sych myt Aygnosen unnd ander
kriegßfolk im reych tapfer stark, damyt Parys, Lion vor gewalt erhalten myge.
Zu achten, eß mecht zu eym fryt komen; dan denn grosenn kosten wyrt keyn tayl lanng erleyden mygen, weyl sy vorhyn vyl verkriegt unnd ire lant geschetzt habent.
Gesprech zu Wurms ist nychs dan verbum honoris, die sachen aufzuhalten, ob zu eyner gelegene zeyt kom, das man geweltyg seyn kynnt unnd an der sachen nyt zu schafen het, eß myt gewalt die warheyt Jesu Crystz außzureyten unnd darob myt eyner incision wie in Sp(anie)n gewaltyg halten.
Die anschleg hat der her oft, kan si noch zerbrechen, seyn warheyt erhalten, im hertzen seyner glabygen.
Derrum wolt unß, lieber herr auf hechst helfen zum herren schreyenn, byten, das er seyn wort noch unnss, so wyr
darann glauben, wele lasen genomen noch undertrukt werden;  byt ich von hertzen.
^$Ewer erbere hausfraw unnd die eweren lasen ich, die meynenn fast griesen.
Alsso wyst ir von unns alen auch.
Der almechtyg got geb ewch unnd unnß seyn gnat lang unnd nach dysem, elendenn dasß ewyg lebenn.
Datum Aug(spurg) denn 17. tag setember 1557.
Ewer alezeyt wylyger im heren Cristo Hanns Welser.
(Von a.Hd.:) Dem wirdigen und hochgelerten herren Hainrich Bullinger, vorsteer im wort gottes zu Zürch, meinem geliebten herren und freund.
^$Zürch.

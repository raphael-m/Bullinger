<nr>[20173]</nr>
<ae>Oswald Myconius an Bullinger</ae>
Basel, 2. August 1550.
Zürich ZB, Ms F 62, 379. / Orig.(Aut.)
S. Sedit quidam simulans se non esse malum evangelicum in
Wallenburg<f1>Waldenburg (Kt. Basel-Land).<fe>, oppidulo
ditionis nostrę, qui usus est in publico hospitio his
verbis: Wenn der keiser
nit in 4 wuchen zuͦ Zurich in der stadt ist oder sy doch
schwerlich belegert, so
höw man mir den kopf ab, und die Quinquepagici prodent
ipsos." Parochus Wallenburgensis<f1>Wilhelm Hildtoch; s. Karl Gauß, Basilea reformata, Basel 1930, S. 34.<fe> hęc mihi. Indignabar, quod hospes non
protinus indicabat hunc
pręfecto, ut amplius fuisset interrogatus; sed evaserat.
Talia et in pago
Riechen, etiam ditionis nostrę, fuit, qui de
Confoederatis invadendis a
Cęsare certo adfirmavit. Esto vero nugę sint; scire
tamen tam dura non
nocet, ut, contra quos ea parantur, sint paratiores; nam, si
vera sunt, prodest
novisse, modo nos cautiores effecerint, sin aliter, scivisse
non obest. De animo
Cęsaris dubium non est; durius existit, quod dictum est
de reliquis. Equidem
melius sperare de his me posse vellem. Vale cum tuis.
Gvaltherum salutabis et
Ottonem. Basileę  2. augusti anno 1550.
Tuus Os[valdus] Myconius.
ß
Hęc in aures tibi, nisi sit, ubi tuto queas uti,
praesertim de Quinque etc.
D. Heinricho Bullingero, in domino suo.

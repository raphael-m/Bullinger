<nr>[21109]</nr>
<ae>Johannes von Ulm an Bullinger</ae>
London, ca. 5. Mai 1551.
ZÃ¼rich StA, E II 369, 35.
Zur.lett. III,  S. 428f.
Ep.Tig. III,  S. 282f.
Orig. (Aut.)
Naves quatuor Antverpia simul solvebant, quarum una
naufragium fecit; salva duntaxat tua exemplaria in Abelis
navi ad littus devenerunt. Coxo unum dedi, alterum
Warwicensi per Chechum tradi curavi; reliqua tria, Petri
nimirum et marchionis pariter ac filiae Oxonium iamiam
deferre mecum decrevi. Profectus est princeps meus trecentis
equitibus et aliquot bonis concionatoribus in Scotiam eam
potissimum ob causam, ut devictam superioribus annis eius
regionis partem fideliter in religione instituat atque
informet. Paucas intra septimanas ad ipsum me profecturum
existimo; inde fortassis literas ad te dabo, si nuncium
fidelem nancisci queam. Exemplum Decadis utrique et Wulloko
et Scinnero tuo nomine donabo, quod te aegre laturum non
arbitror. Comes Hyberniae ad se me iusserat hoc mane redire;
sed cum accedo cubiculum, ad regem vocatus dicitur. Fuit
illi sane salutatio tua perquam grata; literas illius ad te
proximis meis haud dubio Tigurum deferri curabo. Nunc iter
ad principem instituo; tibi vero, amplissime in Christo
pater, gratias aeternas pro immortalibus tuis in me
beneficiis etiam atque etiam ago et habeo. Scribam de
singulis ad te post reditum et articulatim. Salutat te
multis verbis frater principis et Scinnerus, quibuscum
hesterna die lautissime sum pransus. Londini festinans et
raptim.
Tuae dignitatis studiosissimus discipulus
Iohannes ab Ulmis.
Clarissimo et doctissimo viro Henricho Bullingero, domino ac
fratri suo carissimo.*  (*v.d. Hd. d. Joh.v.Ulm.)
Darunter von unbek. Hd.:  A d.d. Coxo   -mit Zusatz v.Bull.s
 Hd.:  "cancellario
Oxonien[si]."
Auf d. gl. Blatt mit d. Brief v. Rich. Cox v. 5. Mai 1551.

<nr>[26148]</nr>
<ae>François Hotman an Bullinger</ae>
<od>Strassburg, 15. August 1556</od>
<vo>Autograph: Zürich StA, E II 358, 242.(Siegel...)</vo>
<dr> <dr>
<re> </re>
<tx>Franciscus Hotomannus.
^$Iam pridem de filio tuo scribere tibi aliquid cogitabam. Nunc
frequentius ad me venit quam antea et meas lectiones audit,
Ciceronianas praesertim, quarum indiget vel maxime. Iuris
lectionem non incommode faceret, si diligentius audiret, non quo
se totum ei studio immergat, sed ut intra menses 6 aut 8
institutionibus audiendis iuris civilis plane imperitus dici non
possit. Vidi multos doctos alioqui et eruditos viros, qui usum
fructum idem esse putabant, quod usucapionem, et scio te quosdam
ex illis non incognitos habere. Si filius tuus a suis aedibus
non pridem demigrasset, consultius multo fuisset, suis quoque
studiis melius prospexisset <gr> <gr>, si liceret, me ultro tibi
eique offerrem, ut eum apud me reciperem. Sed scit ipse me omnes
meos convictores missos fecisse propter incredibilem carnium
inopiam, qua hic laboramus. Si voles tamen, eum apud honestum
virum, senem Germanum collocabo cum quatuor Gallis
adolescentibus, e quibus duo sunt doctissimi Graece et Latine,
multa etiam propter evangelium perpessi et vitae integritate
laudabiles. Eorum consuetudine, ut spero, adolescens aliquis
deterior non fieret. Heri scriptum ad me est Lutetia reginam uno
partu filium et filiam peperisse, cardinalem, papae legatum,
accepto episcopatu discessisse. Id a cancellario perfectum, ut
galerum impetret. Sorbonites ad regem cucurrisse et tempus eius
conveniendi aucupatos petiisse curam inquirendorum Lutheranorum,
et cum rex respondisset, se eam curam mandasse iique
respondissent totam curiam parlamenti Parisiensis inquisitam
esse et iracunde intulisset: "Quid vultis igitur, faciam aut
quid consilii capiam, an ut vos in eorum locum substituam et
rempublicam meam administretis?" Hic quoque pro certo narratur
cardinalem ad Caesarem missum, antequam Caesar propinquaret,
iussum esse discedere. Vale, vir clarissime et pater observande.
Domino Martyri, compatri meo venerando, s. p.
^$Argent[orati] 15. augusti 1556.
<lz>[Adresse ...]: fehlt.

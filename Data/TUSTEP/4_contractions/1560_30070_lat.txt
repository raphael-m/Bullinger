<nr>[30070]</nr>
<ae>Bullinger an Ambrosius Blarer</ae>
(ZÃ¼rich), 22. April 1560.
<vo>St. Gallen VIII, 311, / Orig.
(Aut.)
Bl.
III, 501  Exc.
S. D. Accepi literas tuas, frater in domine colendissime et charissime, una cum 4 baciis.
Quid vero de Dodoneo illo aere dicam nescio; mirum enim, si tantam uxor eius pecuniam reliquit hospitali nostro, quantam ille reliquisse morientem asserit; etenim semel et iterum apud me testatus est ipsos leb[et]ide nudiores esse.
Mendacia itaque ipsum spargere nihil dubito, et haec est gratia, quam refert amplissimo magistratui nostro, quamquam cum magistro xenodochii ea de re nihildum contulerim.
Quid vero cum d. Burchero egerim et quid effecerim, intelliges ex literis eius.
Ex Anglia scribit episcopus Sarisburgensis res religionis habere bene, deo gratia.
Intelligo tamen b[ellum ib]i exoriturum grave, quod Angli se [coniungant] Scotis, ac in pugna quadam Scoti G[allos auxilio] Anglorum militum vicerint.
Lutherani mirum in modum non tantum insaniunt contra nos, sed rabidi prorsus furiunt.
Plura iam non possum.
Vale et rescribe, cum vacat.
Ex Gallia metuo, ne quid boni audituri simus.
Orandus est dominus, ut rebus exulceratis medeatur et ecclesiam suam conservet.
Vale interim cum tuis omnibus.
Cum nuper per d.
Hegnerum scriberes, ruri eram; alioqui libentissime et fidelissime meam tibi operam locassem.
Redii postridie, cum ille iam abiisset.
Cupio scire, quid effeceris.
Saluta amicos.
22. aprilis 1560.
                                                  Tuus Bullingerus.
Clarissimo viro d.
Ambrosio Blaurero Vituduri agenti, domino colendo et fratri charissimo suo.
^$Wintherdur.

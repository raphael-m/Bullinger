<nr>[26018]</nr>
<ae>Robert Horn und Richard Chambers an Bullinger</ae>
<od>....., 3. Februar 1556</od>
<vo>Autograph: Zürich StA, E II 375, 484.(Siegel...)</vo>
<dr>Ep. Trg. III, S. 85f.<dr>
<re> </re>
<tx>Cum tuae paternitati multo prius scribere statuissemus, per
crebra et pene infinita negotia sumus praepediti, ut solent hii
(quod nosti) qui frequentiores fatiunt locorum mutationes: sed
sic nos voluit Deus exercere, et hoc ipsum nostrae ecclesiae
postulavit necessitas, ut qui prius summa apud vos libertate cum
non exigua literaria quiete usi fuerimus, nunc vicissem per
magnitudinem negotiorum vix unicas literas scribendi oetium
nancisci queamus. Non ergo dubitabimus, quin aequo animo sis
laturus nostram in scribendo tarditatem, posteaquam nostrarum
necessitatum expenderis gravitatem, animorum in te pro tenuitate
nostra cognoveris dilectionem, amorem, charitatem: quam quia
nullo alio modo, literis saltem et illis quidem ad te datis,
sero quam nunquam tibi hanc quidem significare maluimus. Quod si
hic niteremur omnia tua in nos collocata benefitia recensere,
tibi fortasse, qui bene operando actuosus mavis esse quam
famosus haberi, foret nimis ingratum, et nobis plus satis
negotiosum. Quae enim consilia, quantae consolationes, quot
auxilia essent hic nobis recensenda! Tu es, qui nobis populi
vestri animos conciliaveris, magistratuum erga nos munificentiam
extendendam effeceris. Nec Tyguri solum contentus domesticis nos
et patriis officiis juvare, literis insuper procul missis
aliorum ignotorumque nobis liberalitatem undique in nos
diffundendam curabas. Quid quod tuis quoque scriptis in patriam
nostram pertingere volebas ad patronos usque nostros, quorum
opera sumus adjuti, ne illis in tam pio proposito instigator
deesses, nec nobis, ne illorum opera destitueremur, non fores
adjutor? Commemorare profecto facilius ista possumus, quam ulla
ex parte tibi respondere. Itaque te tuumque ministerium Deo
commendamus, qui tibi rependet in die illa.
^$Interea hoc a te operę nobis concedendum oramus, ut dignas tu
et majores, quam quas nos in exili parvaque epistola
comprehendere potuimus, toti senatui gratias agendas cures,
cumque illis nostro nomine diligentissime agas, (non etenim hic
tantam speramus et ita continuatam pacem, qua esse possit rerum
aliqua vicissitudo, priusquam in patriam revertendi nobis libera
detur potestas,) ut si forte talis contingat mutatio, qua hisce
sedibus expellamur, sedem tamen apud vos quietam l[ibere]
repetere liceat et obtinere. Sed neque de te nec de bonis illis
hominibus metuimus, quin h[oc] sitis praestituri. Tu interim
nostro omnium nomine sanctissimam tuam conjugem salutabis,
omnesque una apud vos verbi ministros, praeceptores nostros
reverendos, dominos Pellicanum, Bibliandrum, Gualterum,
Lavaterum, Simlerum, Zuinglium, Hal[l]erum, Frisium, Joannem ab
Ulmis, Stumphium, et alios, ut poteris per negotia. Dominum
Gesnerum, cujus erga nos infinita fuerunt benefitia, minime
praetereundum putamus; utrumque Froschoverum, eorumque uxores,
quorum offitia summa erga nos literas potius nostras quam
salutationes requirunt, hoc tempore salutandos putavimus
tantummodo, quia per negotia plura scribere non potuimus. Gratia
Domini nostri Jesu Christi sit cum omnibus vobis! Amen.
^$Febr. 3 anno 1556.
^$Tui, studiosissimi,
^$Robertus Horn, Rychard Chamber, Angl[us].
<lz>[Adresse ...]: Reverendo patri domino Heinrico Bullingero,
viro pietate et eruditione integerrimo, hoe tradantur literae.
Tyguri.

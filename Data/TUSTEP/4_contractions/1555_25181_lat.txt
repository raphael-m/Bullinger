<nr>[25181]</nr>
<ae>Charles du Moulin an Bullinger</ae>
<od>5. November 1555</od>
<vo>Ausfertigung von Schreiberhand:<fx>^#/+Briefschluss und Unterschrift autograph.^#/-<fe>Zürich StA, E II 356, 137</vo>
<dr>Ungedruckt</dr>
<re></re>
<tx>S. P. Venerande doctor et pastor ecclesie Christi, maximo meo et studiorum detrimento
(annus est) veni Montbelgardum praeteritis aliis locis studiis meis idoneis propter spem scholae
ab utroque principe Stutcardinae et Chambaci factam, qua frustratus sum. Nescio eam
frustratio[nem] dolo caruisse non solum initio Stucardiae et Chambaci, sed etiam in executione
hic, cum tractabant quasi scholam erecturi, donec innotuit locum meum Argentinensem
occupatum a Francisco Balduino, et tum aperte comes Georgius et sui sub syngraphis declararunt
se nolle. Balduinum evocavi e Galliis suo valde humili rogatu, commendavi Argentinensibus, et
si is mihi dixisset se malle Argentinae quam Thubingae esse, literas ad hoc nominatim ei
dedissem; sed maluit clam praeripere, ne michi videretur gratiam ullam debere. Deinde comes
manus suae subscriptione affirmabat se duci nepoti scripsisse, ut restitueret Tubingam, postquam
schola hic non procedebat. Scitur, quid et cuius arte in oppositum tractatum fuerit.Urgebat me
cons[c]ientia, ne talentum defossum sinerem. Libris initio iunii Argentiam transvectis primum
Stuckardiam adivi intentionem meam expositurus du Virtembergico, qui privatim consiliarium
me retinere non potuit offerens, ut, quem vellem mansionis locum in sua ditione eligerem, quod
omnio in schola me exercere vellem, gratulans tamen virum pium (ut rebar) loco meo Tubingae
subrogatum. Voluit dux me sum esse vicinum Heildeberge et literas promotoriales (ut et Otho
Henricus) dedit meque Wormaciam adduxit acturus ipse cum Palatino electore. Supervenit
Franciscus Balduinus, meus olim amanuensis, qui condicionem Heidelbergensem cupiebat (imo
cupere fingebat), cui cessi, ita tamen, si admitteret Lypsie, ubi landgravius suum me vicinum
volebat, qua de re ad Augustum scripsit, dux etiam Virtembergicus persuasus Balduinum
commendationem habere ab uxore Palatini, nepte imperatoris, quod falsum erat, ut Balduinus
postea michi velut credulitatem meam irridens fassus est). Literas mihi ad Augustum electorem
dedit, quas commisi Wilhelmo landgravio; sed culpa suorum literae illae perierunt. Soluto
consessu et querela Nassaviensi ad pecuniam reda[c]ta veni Francfordiam, hinc ad Landgravios,
quos repperi in venationibus. Eorum iussu Cassellas profectus 25. iullii. Deinde Philippus ipse
senior scripsit duci Augusti, sed duodecima augusti misse fuerunt litere; itaque dum tardaret
responsum Augusti, libros meos repetere volui. Literas recepi Francisci Cramii magni adfectus et
favoris aulico more, sed dicentis locum non esse vacuum, se tamen sperare Augustum aliquid
effecturum. Itaque redii cum Ludovico landgravio iussus a Wilhelmo dies octo expecta[re]
responsumAugusti Argentinae, quo tempore lapso mihi providerem. Sic incertior rerum mearum
factus sum quam prius valdeque anxius, nolebam enim Balduinum exhigere Heidelberga, et
interim poterat alteri provisum esse de antiquo loco meo Argentinensi. Dominum Ioannem
Sturmium adii rogans, ut de conditione Argentinensi alii sine me non provideatur. Respondit
Balduinum omnio retentum Argentinae. Mox putavi me eductum in latitudinam. Principes
secutus sum ad nuptias, ut literas ad electorem Palatinum haberam, quas in reditu Ricqueville
obtinui. Volebam ipse electorem adire landgravio mihi comitem dante, et optimum erat
consilium meum. Cum enim contentus essem conditione, que dicebatur oblata Balduino, omnio
obtinuissem aut, si res falsa fuisset, minore sumptu et citius defunctus fuissem. Sed dum
Sturmius et Andernacus<f1>Johann(es) Winter/Guinterius.<fe> persuadent, ut potius dignitatis servande causa nuntium mitterem, et eos
(invitus tamen, sed ne videar me prudentiae inniti) sequor; literas principum spolior; nuntius ille
(ab Andernaco, qui in sese receperat) et pecunias et tempora consumpsit principe non adito, sed
literas relictis penes quendam secretatium, qui rescripsit se suis potibus vacare nec nisi Baccho
exhilarari. Cetera nichil. Tandem reversus ille nuntius, velut ex compositio, triduo latuit nec
perquisitus deprehensus fuisset. Eodem tempore Andernacus<f1>Johann(es) Winter/Guinterius.<fe>, qui iusserat me reditum suum
triduo expectare, Basileam adivit. Tum videns me sic spoliatum et elusum et magis interim
sumptibus in hospitio mergi, equos ascendi. Poteram ipse adire Palatinum et nomine principum,
qui ratum habuissent, loqui; sed michi ac[c]usandi fuissent quidem eius aulici, et hyems
imminebat incerto receptui incommoda. Excurri ergo Montbelgardum 3.octobris, ut pecunias
mutaticias et quaedam mobilia reciperam. Comes Georgius illuc et eius uxor, Wilhelmi
landgravii germana, magnum favorem obstenderunt, domum illam apricam et statim pristinum
restituerunt. Nuper enim relatu suorum audierant, quantis in causis Virtembergicis consilia mea
in curia Dolensi laudata fuissent. Itaque hic substiti alioquin Parisios usque vel forsan Pyrenaeos
ad regem Navarrae excursurus. Libros meos per inundationes nondum ex Argentia evehere potui
iam a mense maio doliis inclusos. Nihilosecius tamen 24. septembris Argentina ostendi, quam
vel ex tempore legendo valeam. Rogatu unam dare lectionem duas obtuli; eram enim otiosus;
protraxi nec voce nec materia eaque nova deficiente. Quidem comites et nobiles stipendium de
suo obtulerunt, ut legere pergerem; sed nunquam illic privatus starem. Dixerunt se me secuturos,
sive Heildeberge sive Tubinge profiterar. Sed longe aliter sursum vorsum res aguntur et feruntur.
Rogarunt, ut lectiones illas exudi faciam; concessi, sed non prius iterum dictabo, quam peritum
exceptorem habeam. Nunquam magis scribendi morosior fui et indies magis nauseabundus fio.
Si vero sunt, que de Gribaldo tum ferebantur, non solum aurhori Vergerio (qui me hic scholae
promissae insudentem praetermitti fecit), sed etiam duci dedectori erit. Conditionem
Argentinensem, quam ante 26 menses obtinueram et prudenti euo consilio, ut tutiorem Tubinge
(ante bienium) pretuleram, non sine magna et iusta quanquam fallaci causa reliqui, transversum
me egit eruende familiae affectus, quod non poteram Argentinensium, sed principum presidio,
quos felici successu adii. Virtembergicus et landgravius Hessus frustra me retinere conati sunt.
Argentinae perpetuo manere volebam. Sed eo reversus Iacobo Sturmio interim defuncto nullus
idoneus fuit, qui literas electorum et principum ad Gallum ferre posset, quare ea causa expressa a
senatu missione obtenta Virtembergicum adii qui omnia spoponderat, si ad se me reciperem, sed
negligentia sua omnem diligentiam meam semel evertit. Nihilominus scholam illam ornare et a
papatu purgare perrexi, ut perpetuo (ut animus erat) mansurus. Sed ut vidi rabinorum et
papistrarum cnspiratione fieri, ne domum doctoralem., typographos et loca pro confluentibus
auditoribus, ita ut etiam princeps (ultima iullii intercessore Vergerio) respondisset se hoc non
curare, statim censui Marpurgum mihi adeundum, ubi omnia haec suppeterent; fidebam enim
pollicitationibus ingentibus landgravii, qui fere vi me Marpurgi retinuerat stipulatus, ne me cui
ultra biennium obligarem, quo citius ad se reverti possem. Tum videbam Gallicam ecclesiam
Francofordiae erectam, quo favore landgravii et Augusti familiam avocare possem, et si
Francofordia hoc habuisset, dum landgravius Marpurgum obtrudebat, omnio Martpurgi
mansissem, tum quod certum erat, quandiu maneram Tubingue, nihil de familia eruenda unquam
actum fore gravissimas habui causas Martpurgum spectandi, qua de re landgravio bis scripsi et
cum de missione interim tractassem et nullum contra omnem spem a landgravio responsum
habuissem, Montbelgardensem conditionem spe familiae et scholae facile acceptavi et victoria
paulo post contra papatum scholae habita animum mutare nolui, cum iam ad Balduinum in
locum meas subrogandum literas emisissem. Nunc mihi liberatus videor a zelo......et conscientie
stimulo, quo urgebar, ut in Germania profiterer; sed michi videtur apperte tempus, quo Sequani
presidio Helvetico indigeant. Tractarunt ante semestre, ut Dolę profiterer, stipulantes ut
syngrapha declararem me pape decreta recipere nec eis contradicturum; copiam missi ad eos
responsi mitterem, nisi nimis longam historiam scribere et tempore tuo, nedum meo abuti
viderer. Sed festinas omiseram causam, cur ante 14 menses defuit responsum de Martpurgo,
quam ab uno principum rescivi ambitionem et calumnias fuisse Oldendorpii, qui gloriam, qua se
putat illic regnare, periclitari timens ita apud seniorem landtgravium egit, ut penitus disuaserit,
cui olim bigamiam (quam ipse quoque hodie retinet) persuasit. Saluta amicos.........
^$Vale.
^$Montbelgardi, nonas novembris 1555.
<un>Tuus ex intimis Carolus Molinaeus.
<lz>[Adresse auf ...:] Pientissimo et eruditissimo viro domino Uldricho Bullingero Tig[urine]
ecclesie pastori fidelissimo. Tiguri.


<nr>[43028]</nr>
<ae>Johannes Haller an Bullinger.</ae>
Bern, 20. Februar 1573.
Zürich StA, E II 370a, 475. / Orig. (Aut.)
S.  Venerunt ad nos Hospiniani patrueles, quorum altera
neptis tua ex filia
Margareta bonae memoriae nupta est, et attulerunt nobis
dedicationem
commentariorum domini Lavateri, generi tui, in libros
Paralipomenon. Quos si ita
excipere et tractare potuissemus, sicut par erat, libenter
praestitissemus
nostrum officium; sed et adversa valetudo mea et aliae
temporis huius
incommoditates fecerunt, ut facta nostra voluntati nostrae
non potuerint
respondere. Boni autem ipsi consulent nostram operam.
 Quod ad ipsam
dedicationem, audio illam cum applausu a senatu exceptam
esse, licet minus
liberales se aliqui praestiterint, quam voluissent illi,
quorum prior tamen est
authoritas. Scio enim, quomodo in huiusmodi rebus sint
affecti, qui literas non
intelligunt. Steigerus tamen suam illis gnaviter praestitit
operam.* (* a.R.:
Dieser Satz ist a.R. beigefügt.)    Quod vero ad tuas
literas, misi eas una cum
novitatibus omnibus atque etiam d. Erasti literis ad d.
Steigerum. Is lectis
omnibus hodie me convenit et de singulis fere contulit;
maxime vero illum
interrogavi de Hispanis ad Larum lacum collocatis (ut
Erastus scribit), an ipsi
hoc non curent etc. Dicit itaque mihi dominos hoc bene scire
et huic rei
invigilare, non posse tamen agere quicquam, dum illi se non
moveant aut
nesciatur adhuc, quid moliantur aut quo sint ducendi. Deinde
quod idem scribit
Quinquepagicos nostros legationem misisse ad pontificem
efferreque eos ei suam
operam ad extirpationem haereticorum, ad id respondit hoc
iam pridem etiam
dominis indicatum fuisse; sed d. consulem a Mülinen serio
hac de re egisse cum
ammano Urianensi in comitiis Badensibus, eum vero id negasse
et pernegasse; hoc
tamen confectum esse, quod ipsi se Tridentino concilio
subiecerint et quod illud
in suis finibus constanter tueri velint; sed quod aliis
extra suos terminos
huius rei aliquam molestiam inferre velint, hos se nemini
promisisse nec
facturos esse unquam. Et hoc ipsum praedictum ammanum
scriptis ab eo tempore ad
ipsum literis rursus confirmasse. Iussit itaque d.
Steigerus, ut haec quoque
tibi ad illa responderem.       Quod reliquas novitates
attinet, paria fere apud
nos quoque feruntur. Scripserunt non ita pridem
Argentinenses nostris multa
talia, inter quae etiam hoc erat: papam cum collegio
cardinalium cardinalem
Lotharingum et matrem regis Galliae in numerum divorum
referre conari propter
illud egregium in Gallia factum.    Quod Albanus mortuus
esset 13. ianuarii Beza
quoque huc scripserat, quae tamen secuta sunt, ostendunt
vana haec fuisse. De
morte fratris regis, item de Mommorantio, quod se Rupellam
contulerit, nihildum
hic audivimus.     Quod ad Belliuraeum, se ipsum magis
magisque confundit et
exosum reddit; nemo enim non indignissime fert ipsius
impudentiam. Quod pro
Genevensibus laboravit, in spongiam abiit<f1>Vgl. Sueton, Augustus, 85, 2.<fe>. Die 5  Ort wend
iren eben nüt;
hiemitt ziend sich Fryburg und Soloturn auch von; ist, ob
gott wil, ir glück. Si
sind der tagen hie gsin und mitt minen herren ghandlet, wie
man sich gegen
einanderen halten sölle aller dingen halben, so si eins
zuͦsatzes notturftig sin
wurdind; hanget noch an irer antwort.
Beza quidem scribit vix vicesimam Gallorum partem esse in
partibus nostris, si
conferatur cum numero eorum, qui apud ipsos sint; sed
efficiam, ut ex literis
nostrorum intelligas, quam hoc sit verum. Fuerunt quidem
plurimi Genevę; sed
maior pars regressa est in Galliam. Si Scaphusiani aut alii
aliquid amplius
[con]ferent, vellem eos consilio nostrorum hac in re uti;
nam, ut pr[ius]
scripsi, quicquid in hanc voraginem aut Charybdin inciderit<f1>Vgl. Adagia, 1, 5, 4 (LB II 183).<fe>,
n[on] facile emerget amplius.
Tuae ad Bell[iuraeum] scripta tibi remitto et ea mihi
servabo; mirum, si
non feriatur eius conscientia gravi[ter]; sed fortassis nunc
tanti peccati
sensum non habet, qui tamen evigilabit suo tempore.
Domini Gvaltheri
carmen doctum et elegans de sydere illo novo et insolito iam
prius a Vinslero ex
Bienna acceperamus; ago tibi tamen gratias, quod tu illud
quoque nobis miseris.
Vidi ex maculaturis, quale futurum sit opus tuum De
persecutione ecclesiae, quod
avemus brevi habere, et o[ro] dominum, ut te diutissime
salvum et incolumem
ecclesiae suę et nobis omnibus servet, ut tuis operibus et
donis adiuti nos
quoque pro virili nostra partes nostras in ecclesia domini
obire queamus.
Bene vale. Salutat te impensissime dominus Steigerus,  tum
etiam socer meus,
quęstor Manuel. Gravenrietus ab urbe abest; non scio, an
Diesbachius adsit
necne. Saluta d. Gvaltherum, Simlerum, Heinrychum filium
tuum et omnes tuos, simul et nostros,  meo nomine.
Bernae  20. fe[bruarii] 73.
Adiunxi his quasdam Satanę ad regem G[alliae] literas
effictas a nescio quo,
cuius generis scripta etiamsi mihi non placeant, extor[quet]
tamen illa deus
interdum ab asina Bileam. Cum legeris, remitte, ne cui
alteri per nos/vos(?) veniant in manus.
Tuus ut semper Io[hannes] Hallerus.
[f. 477b] Clarissimo viro d. Heinrycho Bullingero seniori,
pastori ecclesiae
Tigurinae primario, domino meo honorando et compatri
charissimo.

<nr>[23197]</nr>
<ae>Pier Paolo Vergerio an Bullinger</ae>
Chur, 3. Oktober 1553.
Zürich StA, E II 356, 561.
Gr. I,  S. 328f.
Ep.Calv. 1814 (XIV, 632f)
Orig. (Aut.)
Adhuc haereo Curiae; nam me huc quispiam Italus secuturus
est, et multa tum illi, tum mihi incommoda nascerentur, si
huc veniens me non inveniret; nam sancte promisi me velle
expectare. At spero eum propediem affuturum et continuo
curram ad vos. Interea satis incommode atque etiam
periculose dego in publico hospitio, quamquam dominus
legatus saepe ad prandia et cenas vocat me atque illic
veluti conquiesco a curis et labore. Ex literis et sermone
multorum audivi, quae gerantur Genevae cum fanatico illo
Serveto, qua in re audies a me nonnihil. Gribaldus enim,
antequam nunc ad te veniret, fuit, ubi probe nosti, et
audivi hominem disserentem et suos autores proferentem in
medium.* Coram narrabo; nunc tantum dixerim me abhorrere
quidem a Sevetis et id genus mon[s]tris, interea tamen non
putarem igne aut ferro contra ea utendum. Haec ad te
propterea scribo, quia Genevenses fratres scribunt ad me
illam ecclesiam vestra consilia esse quaesituram et scio,
quanti apud eam tua autoritas valitura sit. Bene vale et
salve cum generis tuis totaque familia. Orate pro me.
Curiae Raetorum, [3.]* (*a.R.: ... ... .. .!) octobris 1553.
Vergerius.
Clarissimo d. Henrico Bullingero, Tigurinae ecclesiae
ministro, fratri et domino carissimo.
Tiguri.
(" Anmerkung:)  Matteo Gribaldi, damals trotz seiner
Hinneigung zur neuen Lehre noch Professor der Jurisprudenz
in Padua, besass die Herrschaft Farges in Gex und kam
deshalb fast alljährlich in die Schweiz. Er nahm in Genf,
als der Prozess gegen Servet geführt wurde, offen Partei für
diesen, missbilligte namentlich das peinliche Verfahren.
1555 musste er Padua verlassen und fand eine Anstellung an
der Universität in Tübingen, bis dort bekannt wurde, dass er
in Genf antitrinitarische Ansichten geäussert habe, und nun
Vergerius selbst ihn beim Herzog denunzierte. Vgl. Trechsel,
Die protest. Antitrinitarier vor Faustus Socin II, S. 54 ff
und 282 ff.

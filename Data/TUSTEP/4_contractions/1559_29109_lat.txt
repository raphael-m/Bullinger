<nr>[29109]</nr>
<ae>Matthieu Coignet an Bullinger</ae>
<od>
Solothurn, 20 Juli (1559).
<vo>Zürich StA, E II 368, 430. / Orig.
(Aut.)
S. Nunc scribo magistratui amplissimo, quę luctuosa intellexi de morte regis Henrici*, cui successit filius Franciscus.
Ei sanum consilium et piam mentem optare omnes debent, utque ardeat zelo domus dei et subditi vera doctrina instituantur.
Id a dei voluntate dependet.
Oro, ut ad me, cum erit ocium, scribas capita eorum, de quibus regem pium admonendum existimas et in quibus erratum putas, cum scias nulla in re nos magis posse mereri de corpore quam in sanando oculo**. Ex Venetiis intellexi
pugnam commissam inter duos fratres Turce filios et ab ut[r]aque parte cęsa plus quam quadraginta milia, postquam protractum prelium per diem integrum et sequentem usque ad tertiam horam post meridiem.
Puto te intellexisse de controversia inter Palatinos et Bavarum pro possessionibus, et quam male omnes conveniant Auguste de religione et contributione in Turcam.
Potens est deus convertere omnia ad gloriam nominis sui et suorum salutem.
Salutabis amicos omnes.
Bene vale.
Sol[uturi] 20. iulii.
                                                       Tuus ex animo.
D. Heinricho Bullingero.
Darunter von Bull.s Hand: "Regis Galliarum Heinrichi 2. mors iulii 10. 1559. Fracta lancea est vulneratus in fronte supra dextrum oculum; ex eo vulnere obiit mortem."
[Heinrich II. mort. 12. Juli 1559) [*vgl.
HB an Kg.Franz II 1559 [anfangs Aug.]

<nr>[33094]</nr>
<ae>Stanislaus Czikowski an Bullinger</ae>
Krakau, 20. Juli 1563.
Zürich StA, E II 367, 244.
Wotschke, S. 196f.
Gratiam et pacem a deo patre et domino Iesu Christo.
Quod tam benigne et pie meos alueris liberos domi tuae,
clarissime vir, summas ago tibi gratias nec dubito illos quoque,
si supervixerint et in pietate manserint, hoc ipsum facturos, ut
meritas gratias tibi reddant.
Nunc postquam me occupat bellicum
negotium, brevibus absolvere, quod institui, cogor.
Non dubito
vobis notas esse turbas ecclesiarum nostrarum in precipuo
articulo religionis nostrae, sed cum dei gratia iam certus sum
talem nos oportere credere trinitatem, ubi sunt tres unius
naturae seu deitatis, deus pater, filius dei et spiritus s., ubi
Christus mediator est deus et homo, vel verbum incarnatum ad deum
patrem, quod Stancar negat et duos deos hinc colligit.
Ego nolo
nunc plus inquirere ea de re contentus simplicitate dei verbi,
sed quia de quibusdam hic varii varie docent ut de invocatione,
volui etiam vos inquirere.
Quidam dicunt, quod cum in oratione
dominica dicimus: "Pater noster", intelligendus sit sub nomine
patris filius et spiritus s., ita ut invocetur deus trinitas, non deus pater per filium in spiritu s.
Deinde cantiones hic fere
omnes habemus, in quibus invocant unum deum in trinitate et
conclusiones cantionum sunt similes, ubi benedicitur nomen dei
trini vel unius in trinitate, istis enim terminis utitur nostra
lingua, cum ego nihil tale lego in vestris orationibus et
ceremoniis, quas etiam Latine et Italicę vidi, et domini Calvini
orationes in prophetis nil habent tale, sed semper orationes
diriguntur ad patrem per filium vel interdum ad filium dei.
Cum
autem hic quidam vos dicunt aliud sentire, quam nos videamus,
rogo, ne pigeat nobis describere.
Utilius esset multo, ut nostri
etiam hic nihil aliud canant quam psalmos Davidicos.
In istis
enim cantionibus multa sunt absurda.
Invocatur deus unus in
trinitate, ut spiritum sanctum nobis donet, invocatur iste deus
per Christum, cum Christus tantum sit mediator ad patrem etc.
Deinde et isti hic, qui contendunt secum, dicunt, quod symbol ic
um apostolicum est dividendum, cum dicimus "Credo in deum", et
deinde interposito puncto "patrem" dicunt.
Sic et symbolum
Nicenum dividunt unum deum a patre, cum de Christo filio dei
postea deum verum de deo vero dicunt.
Postremo etiam fuit contentio de eo, an nomina idololatrorum sint
imponenda in baptismo pueris, qualis hic fuit Stanislaus Polonus,
cuius adhuc templa, altaria, ossa habentur, pro deo colitur apud
nos, et nullus alius fuit, a quo nomen eius sit desumptum.
Quidam
ministri nollunt amplius baptizare nomine illius, sed contentos
nos esse debere nominibus veteris et novi testamenti.
Cupio scire
a vobis, quid sit sequendum et quis sit mos vestrae ecclesiae;
rogo, ne pigeat respondere ad haec.
Scripsi etiam d.
Calvino ea
de re, cui litteras reddito meas et me illi com[m]enda, rogo, et
mone, ut mihi respondeat.
Quas literas ab eo mihi transmitte ad
Sebastianum Kethzler, civem Norimbergensem, vel si quis fuerit,
qui citius perferre possit.
Me orationibus vestris commendo.
Dominus vobis benedicat et vos spiritu suo gubernet.
Datum Cracoviae  20. iullii anno 1563.
                                   V[estrae] d[ominationis]
amicus et frater in domino
(Nur die Unterschr.
            Stanislaus Czykowsky d.
p
voyslavycze
 autogr.)                                       burg.
Crac.
manu
propria.
Clarissimo viro d.
Henrico Bulingero, Iesu Christi fideli
ministro in ecclesia Tigurina, d.
et fratri in Christo
observando.
                          Tiguri,

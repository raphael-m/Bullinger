<nr>[19278]</nr>
<ae>Guillaume Plançon an Bullinger</ae>
<od>Lyon, 13. Oktober 1549</od>
<vo>Autograph: Zürich StA, E II 368, 524. (Siegel...)</vo>
<dr> <dr>
<re> </re>
<tx>H[enrico] Bulingero Plancius S. Quantum tibi debeam,
prestantissime domine, oratione comprehendere non possum; nam
pręter humanitatem et benevolentiam, quam mihi pręstitisti,
etiam domi tuę convivio acceptum laute et amanter tractasti et,
quod maximi beneficii loco habeo, libros utendos dedisti, et quo
magis animum tuum erga me ostenderes, etiam tuas delicias, id
est libros a te scriptos totamque studiorum tuorum rationem
aperuisti. Verum quando vetus dictum est, cui multum debeas, ei
plurimum velle debere, rogabo, ut et hoc beneficii in me
conferre velis, ut eum, qui has tibi reddidit literas, et
optimum virum et tui studiosissimum, si quid tua ope indigebit,
adiuves. Isthuc deduxit iuvenes duos optima indole preditos,
filios Silvarii Lugdumensis. Is, quia vir est bonus et
religionis purioris amator maximus et ei vestram rempublicam
valde laudavi, maluit isthuc liberos suos mittere quam quoquam
alio totius Gallię. Doctrinam enim i anem nec luce evangelii
allustratam repudiat. Utinam autem ipse, ut erat animus, ad vos
redire potuissem! Nulla, mihi crede, terra mihi verior patria
visa est quam Tigurina plaga; nullibi gentium esse me mallem.
Sordet iam mihi Gallia et displicet. Pater coelestis per Iesum
Christum mihi det, ut captivitate hac Babylonica et servitute
Aegyptiaca liberer, amen. Si quid literarum a domino Floriano
<Florian Susliga> accepisti, pergratum erit, si, et ubi nunc sit
et posthac futurus est, scripseris. Rogo deum patrem, vir
doctissime, ut per Iesum Christum, dominum nostrum, te quam
diutissime incolumem suę ecclesię servet. Vale.
^$Lugduno 3. idus octobris 1549.
<lz>[Adresse ...]: Domino Bulingero, clarissimo viro, Tigurinę
ecclesię antistiti et primario ecclesiaste. <Dan. v. Bull.s
Hd.: "Guilhelmus Plancius, Gallus."

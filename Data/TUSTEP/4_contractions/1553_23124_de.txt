<nr>[23124]</nr>
<ae>Ambrosius Blarer an Bullinger</ae>
(Biel), 22. Juli 1553.
Zürich StA, E II 357, 395.
S.  Gratum valde est, quod purgationem meam ut veram sic et
plenam ac tibi satisfacientem recipis; malim enim innumeros
Caesares et Romanos pontifices quam te mihi iratum esse. In
Mathiam unquam quicquam me pecasse nunquam adducar ut
agnoscam, utut tu me una cum illo involvas. Sum de illo non
uno solum nomine benemeritus; ipse viderit, quam dignam suo
officio meoque candore gratiam retulerit. Certe, quibus
probe causa ista cognita est, ęquius de illa quam alii
multi pronunciabunt, inprimis vero <gr>o kardiognwths</gr>
deus. Sed iam nihil addam nisi nova ista, quę heri velut
certa nostri a Bernatibus acceperunt.
Es ist ein zytlang gloupt worden, das hertzog Mauritz und
m[arggraff] Albrecht mitt einander vertragen seyen. In dem
ist aber den nechsten einer kommen usß h[ertzog] Mauritzen
leger und warhafft anzögt, das bed hufen, h[ertzogs] Moritz
und des marg[raffen], zwischen Hildesheim und Hannover uff
ein myl wegs von einander ligind und das der marg[raff] 7000
pferdt hab wolgerust und 50 fendle knecht, hertzog Mauritz
aber 10000 rüter und 32 fendle knecht und das den 4. tag
iulij hertzog Mauritz dem marg[raffen] einen trummeter
geschickt mitt einem absagbrieff, welchen der margrauff im
leger umherfuren und sechen hab lassen seine reuter und
knecht, das er solichs h[ertzog] Mauritzen anzöge und ime
sag, er welle im ein schlacht lyfern, ouch des andern tags
glicher wyß sinen trumeter zuͦ h[ertzog] Moritzen
geschickt
mitt einem absagbrieff. Uff solichs hat sich hertzog Moritz
ze schlachen gerust; aber die bed hertzogen von Mechelburg
und Bomern habend sich darin geschlagen und mitt grosser
bitt erhalten, das man zwen tag, den 6. und 7. iulij, ein
anstand gemacht hat und hefftig frid halber gehandelt.
Diewyl sich aber der m[argrauff] schwär und unertig finden
lassen und damitt gewichen nach dem land Hessen und, wie man
achtet, uff Schwynfurt zuͦ, ist hertzog Moritz ime uff dem
fuͦß nachgeruckt, und wie bed huffen uff suntag den 9.
iulij
nach mittag zwyschen 3 und vier uren einander zuͦ
besichtigen und scharmützlen angefangen, ist es zuͦ einer
schlacht gerathen und ruch zuͦgangen, vyl erlicher leut,
rittermeister und ander, da belyben, und sonderlich sollend
h[ertzog] H[einrichen] von Brunschwig beid suͤn, Philipp
und Carol, tod blyben sin und der alt verwundt, ouch hertzog
Mauritz durch ein arm geschossen. Des margrauffen pferdt hat
man funden und zwo buchsen druf, ouch sinen mantel; wa aber
er seye, weyst man noch nitt; dann die post glich
mornderigs, mentag den 10. iulij, verritten. Und hat der von
Heideck dem fluchtigen hufen nachgejagt, und ist ein groß
niderlag geschechen; ouch hat hertzog Mauritz alles gschutz,
das der marggraff gehapt, in seine hand bracht. Rogemus pro
pace ecclesię, cuius imperator est princeps pacis. Vale.
22. iulii 1553.
D. Heinricho Bullingero suo.      Tiguri.

<nr>[39082]</nr>
<ae>Bullinger an Johannes Kessler.</ae>
Zürich, 16. November 1569.
St. Gallen X, 19. / Orig. (Aut.)
Salve, frater dilecte.
Confrater hic noster Widlerus literas tibi dabit scriptas ad
insignem meum amicum Schlüsselbergerum Nerobergensem; in iis
scribo quaedam, quae cuperem bona fide perferri ad ipsum, et
cum sciam vos singulis mensibus et 14 diebus habere certos
homines Nerobergam proficiscentes, sicut saepe Lynerus
noster mihi retulit, ad te literas illas meas mitto et te
oro per nostram amicitiam, ut diligenter cures. Si quid
tabellioni dederis, quo diligentius curet, bona fide
restituam tibi, ubi significaris, quid exposueris.
     Ex Gallia nil nisi triste nunciatur. Ego vero scio ibi
dei auxilium incipere, ubi hominum desinit. Oremus dominum,
ut, qui in brachio carnis confidentes non audit, confidentes
in ipso clementer audiat et nos servet.
Saluta filium tuum, dominum meum honorandum,
archigrammateum, et symmystas necnon amicos nostros omnes.
Rescribe, oro, si quando ocium fuerit etc. Celerrime has
scripsi.
Vale. Tiguri  16. novembris 1569.
Bullingerus tuus.
Ornatissimo viro d. Ioanni Kesslero, singulari meo amico et
fratri charissimo.
Sangallen.

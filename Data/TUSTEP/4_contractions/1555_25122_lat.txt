<nr>[25122]</nr>
<ae>Ambrosius Blarer an Bullinger</ae>
Biel,  9. August 1555.
Zürich StA, E II 357, 418f. / Orig.(Aut.)
Bl.  III,  328ff.

S.  Redditę mihi sunt bona fide literę tę cum
libellis, quorum alterum consuli nostro offerens iussus sum
suis quoque verbis gratias tibi maximas agere, non minores
mea etiam caussa agens, quod perpetua tua liberalitate hunc
in modum me ornas. Dominus te tuamque domum largissima sua
benedictione semper perfundat ac omnia vobis prospere fluere
faciat, amen. Puto autem consulem ipsum tantillum nactum
ocii, ut suapte manu nonnihil ad te perscribat, id quod ut
faciat valde sum exhortatus.
Constans rumor est Polonum christianam regni sui
reformationem constanter meditari, atque utinam felix hoc
illi sit ac faustum; nam si vicinorum consilium valeat, tot
nimirum nobis et nostris ecclesiis iurati hostes fient;
intelligis, quos velim. Dominus Iesus Christus veritatem
evangelii sui de omnibus fortiter vindicet, qui rectam huius
regulam non sequuntur, nosque omnes uno suo spiritu
efficaciter afflatos idem sentire ac loqui modisque omnibus
unanimes faciat, quo omnes nostros conatus, studia,
consilia, labores ad propagationem regni sui communibus
votis perpetuo conferamus. Plus satis adversariorum alioqui
esse experimur, etiamsi nos summa animorum consensione
nostrum, hoc est Christi, negocium strenue agamus.
Heri a Theodoro Beza litteras accepi, quibus (post Calvini
epistolam, quam ante octiduum dedit) summam nunc esse
Genevensis ecclesię tranquillitatem ac incredibilem
evangelii progressum esse scribit, quo bono ut perpetuo
fruatur, dominum fidelibus votis assidue nobis
interpellandum meminerimus.
Caesar in Picardia obsidionem Marieburgi solvit, et rex
oppido annonam invexit biennio suffecturam. In Italia
firmę sunt Caesaris copię; rex suas adhuc, quod nosti,
comparat, ut aestas illi videatur haud sine magno certamine
abitura.
De Anglię rebus ista scribuntur Argentorato a Thoma
Sampson: "Comburunt adversarii crudelissime membra Christi;
sed, quo plures comburuntur, eo refertiores fiunt carceres,
immo adeo sunt referti, ut cogantur maximam multitudinem sub
vadibus emittere. Catervatim enim per centenarios iam
confluunt ad episcopos publice profitentes se eandem tenere
fidem quam hi, quos comburant, et quo plures adversarii
comburunt, eo maior fit confessorum numerus; sic sanguis
christianorum semen fit evangelii. Bullę papales Angliam
nuperrime appulerunt pro comburendis tribus antistitibus
Cranmero, Ridleio, Latimero; sed de morte ipsorum adhuc non
constat. Regina 26. iunii nondum pepererat, passa tamen est
dolores partus. Cęterum de evangelicis fertur, quod
quibusdam incantamentis eam iam impediverint, quin etiam
quod infantem in utero ipsius occiderint, cuius facti
nonnulli cum Athanasio sunt insimulati et in vincula
coniecti. Valde timet sibi Anglia neque frustra a Danię
rege, quem Gallus cum suis Scotis in Angliam armat. In
Scotia appulerunt 50 naves Dani cum militibus et bellicis
instrumentis instructissimi; expectantur et 100 adeoque
plures.In Angliam nihil adhuc tentant; brevi videbimus, quid
monstri alant." Hactenus Thomas.
Consul Welserus noster ita ad me heri: "Im rychstag rycht
man nichts uß; pfaffen wellen nichts nachgeben. Diewyl aber
nitt frid wirt, sollten si sich eins besseren besinnen; dann
die fürsten werden von der warheit Christi nitt wychen. Der
herr verlich inen sinen gnad; bitt ich von hertzen. So ist
mitt Sophi und Turcken frid; wirt ein zug uff Ungern thain,
sollt der kunig ouch dest williger zum friden sin; will es
dann ye nitt sin, muͦssen wirs gott dem herren bevelchen.
Des konigs von Denmarck armada ist mitt 70 schiffen in
Schottland 4 mil von Edenburg ankomen, will sinen bruͦder
oder son zuͦm könig in Schottland machen, das evangelium
predigen lassen. Mugt ir denken, das er darnach mitt den
Schotten den Englischen ouch zum evangelio helffen wirt
wellen, sy im bald anhangen, diewyl sy yetz mitt gwalt davon
trungen worden, des sich vyl frommer hertzen fröuwen werden.
Der konig handelt mitt den stenden, ein landtfriden
uffzuͦrichten; nachmals, so derselbig bewilligt, so werde
er
in der religion ein entschid geben; doch welcher denselbigen
nitt bewilligen welle, seye nitt schuldig, den landtfriden
anzenemen, ob er schon darin bewilliget hette. Und aber, so
der landtfriden beschlossen, will er mitt denselbigen, die
darinn sind, ein pundtnusß machen, das allso zwo parteyen
sein wurden und allerley daruß folgen. Der Turck begert
Sibenbirgen vir den Wyda; das kan der konig nitt geben, und
wirt ers aber haben wellen und allso im rych kein einigkeit
sin.
Bene vale, mi venerande simul ac charissime Bullingere, cum
omnibus fratribus et amicis, cum primis tua domo. Orate pro
nobis dominum Iesum Christum, ut nos oviculas suas de
gravibus istis lupis potenti sua manu a dextris et sinistris
vindicet solidaque sua salute ęternum beet. Commendant se
tibi diligenter Funclius meus cum Witenb[achio],
cuius famulus uxorem illius reducturus est; non videtur nunc
militaturus Wite[n]b'achius], quod maligne numerentur
stipendia, quo fit, ut etiam alii nonnulli domi se
contineant tantisper, dum pleniore vena regis munificentia
fluat. Bielis  9. augusti 1555.
Literas Mangoldo inscriptas rogo ut illi per puerum quam
primum reddit cures.

[Keine Unterschrift und Adresse].


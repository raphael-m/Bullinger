<nr>[34134]</nr>
<ae>Johannes Fabricius an Bullinger</ae>
Chur, 28. August 1564.
Zürich StA, E II 376, 104f.
/ Orig.
(Aut.)
Gr.
II, 527ff.
Exc.
S.  Tua, reverende in Christo pater, omnia bona fide accepi et ago tibi ingentes gratias.
Tuam de foedere Gallico sententiam legi et relegi; quaedam enotare
cogito; si possum et habeo, cui certo dem, statim remittam, quod tu mihi eius potestatem longiorem non facias.
Saepe cogitavi summa concionum mearum, quas de
hos negotio in universum habui, quae in schedis sunt, enotare et ad te mittere; sed sensi vires ingenii nonnihil fractas.
Nuper enim post absolutum responsum
meum, quod Hispanis do, in quo nimis fortassis festinavi, quod haberem, qui Genevam perferret, et sperarem ante nundinas exire posse, demum animadverti in me
ipso, quam essem debilitatus.
Nunc, quoties calamum in manus sumo, toties fere inutiliter, quod volo, attento.
Tibi multum gratulor, qui ista aetate tantis
laboribus sufficis; deum rogo, ut te confirmet et roboret his maxime afflictis et aerumnosis ecclesię temporibus; magnam enim tempestatem providere necesse
est, quotquot vel mediocri rerum cognitione pollent.
Incipio etiam omnia tuta timere.
Hoc intestinum ecclesię bellum, quod cum ubiquistis gerimus, plus me
vexat qua caetera omnia, et mihi illorum hominum pertinacia et malitia, vel stupor potius argumento sunt Germaniae magnum malum impendere.
Sed quid faciamus?
Bona causa non est deserenda, eventus deo committendus.
Tuum libellum nondum legere potui, nisi quod methodum inspexi, et mihi valde placet; legi etiam nonnulla
folia; hac septimana, si vixero, omnia legam.
Scribit ad me d.
Beza se parare responsum ad omnipraesentiales et aliquid etiam aliud, quod speret his nundinis
exiturum.
Quodsi tale quid exit et Froscoverus Francoforto advehit, quaeso, cura, ut exemplar ad nos afferatur et meis rationibus a bibliopola inscribatur.
Nos
hic sumus in librorum solitudine; domini Bezae nihildum legi et audio illum non pauca scripsisse nec dubito, quin et erudita.
Meus liber Genevae ad nundinas
exire non potuit; ita amici scribunt.
Quod autem ad foederis negocium attinet, ego mea semper unico syllogismo concludo: das man den plaagen und straaffen gottes, als namlich den sind pestilentz,
hunger etc., wol möge mit ordenlichen mittlen begegnen, darunder ich ouch zel die gegenwer sampt allerlei munition, geschütz und kriegsrüstung; wo man aber die
ordenlichen mittel  nit gehaben möge, sölle sich der mensch eer hunder mal töden laßen etc.
Scis tu, quam late pateat haec maior propositio.
Ob aber yetz dise
kriegsübung, so uff die französisch vereinigung volgen möchte, ein ordenlich mittel sye, de eo omnis quaestio, et in eo genere tua versantur argumenta; mihi
vero ad hanc disputationem aditus nonnihil est praeclusus.
Nostri enim hoc perpetuare volunt, quod hactenus fecerunt, et quae tu eventura times, si vestri
militiam sequerentur, haec coram cernimus: omnium ordinum summam corruptionem.
Volunt bella sequi; eos perstringunt, qui domi desident.
Haec illis desidia et
ignavia videtur, et quod mirum est: qui videri volunt ferrum exhorrescere, pestis tempora tam anxie sibi timent, ut ad nomen quoque trepident.
Haec illa
hominum perversa est fortitudo.
Nunc, quod de cane dicitur, qui semel intestina gustavit, de nostris quoque dici potest, qui semel pensionibus sunt infecti et
maioribus subinde inhiant.
Die Rheti ouch hand im gemeinen seckel nit ein haller (Curia ist rycher an vorraadt und barschafft dan gemeine 3 Pündt.), dan das sy
von herren hand: sagend heyter ußhin, sy könnind der herren nit entbären.
Interim privati homines plures ditissimi, sed plaerique tam avari, ut incredibile sit
dictu et tibi creditu.
Itaque cum duo principes nostrorum amicitiam ambiant, cum alter alteri sit praeferendus, in eo laborandum, ut extrudatur ille, qui
reipublicae pernitiosior; deinde, si quid cum Gallo transigatur, iis capitibus fiat, quae religioni non adversentur, et si fieri possit, quod omnino tentabimus*
(*tentaribus?)   -   quo successu nescio   -, ut seorsim a Quinquepagicis cum rege nostri paciscantur.
Hoc tibi secretum scribo, sed tamen tale secretum, quod
apud nos est notorium: nunquam repulissemus Hispanum nec in posterum repelleremus, nisi Gallus pecunia sua et pollicitis eum expugnasset per suos pensionarios.
Nunc tu cogitare potes, si Gallus illis non daret, unde acciperent.
Diser krieg ist den pensioneren ein guͦter krieg gesyn; dan der Gallus hat ettlichen
großen capitänieren, und deren der meertheil, ir pension müßen meeren, hatt er ächter sy im gewiß* (* gereiß?) behalten wöllen, die dem legato heyter ußhar
geseit, so er das nit gäbe, so sye des Philippi bott ze gäben guͦttwillig; aber umb der alten diensten willen wöllind sy lieber dem Franzosen hulden.
Quid vis dicam?  Non, mihi si centum linguae sint oraque centum, omnia haec percurrere possim; ich werd müyd, wenn ich doran denck.
Tua incomparabilis prudentia
mihi satis est perspecta; sed crede mihi, pater, si vel per biennium tibi hic haerendum esset in senectute tua, eos mores vix perferres, quos ego iuvenis vixdum
devorare et superare didici cum maximo animi moerore, qui et valetudinem meam multum afflixit.
Itaque non mirum tibi videatur, si non omnino ea methodo procedo,
qua* (* quo!) tu.
Scis tu, quam pluries locum mutare optarim, sed frustra; per vos enim id mihi non licuit.
Quod ergo non casus aliquis, sed deus huic me loco
affigere videretur, pareo quidem, sed non semel ingemisco.
Interim ex multis malis tolerabiliora eligo.
Deus nobis adsit, ut, quod utilissimum est patriae, id
ipsum effectum habeat.
Caetera omnia remitto; novi plane nihil.
De morte Augusti iam ante audivimus, sed incertis authoribus; vulgo tamen in plateis hęc feruntur.
Horrenda sunt,
quae de peste scribuntur undique.
Gott wil villicht scheyden.
Vale, reverende in Christo pater cum tuis omnibus quam felicissime et diutissime.
Has literas conscinde, si videtur.
Curię  28. augusti anno 1564.
T[uus] Fabricius.
quęso, has literas d.d.
Gesnero redde.
Amplissimo viro d.
Heinrycho Bullingero, domino suo et in Christo patri honorando.
                                                              Tiguri.

<nr>[26058]</nr>
<ae>Pier Paolo Vergerio an Bullinger</ae>
<od>Tübingen, 26. März 1556</od>
<vo>Autograph: Zürich StA, E II 356, 677.(Siegel...)</vo>
<dr> <dr>
<re> </re>
<tx>S. Salve, optime frater. Dabit tuae humanitati Laelius
noster librum atque imaginem unam et, si volueris, etiam plures.
Boni consule tenuitatem munusculi. Albertus agit de concordia,
papa nititur turbare; quid sit futurum nescio. Plerique omnes
timent bella, horrida bella. Idem Albertus fuit cum principe
meo, quattriduo. Bone deus, qua nos letitia excepit, quam gaudeo
me illi factum familiarem; vere habet egregias dotes, ut possit
etiam lingua Latina non infoeliciter uti, ante omnia fere suprat
me in colendo papa. Mortuo Friderico successit Otto Henricus et
pacifice arripuit possessionem electoratus; nunc totus
Palatinatus expapabitur, quod ego sedulo urgeo.
^$Nosti abs te tuisque symmistis condemnatum aut reprobatum
fuisse librum De amplitudine beati regni dei, quod Basilienses
quoque, imo etiam Argentinenses fecerunt; at nunc idem
praeclarus liber circumfertur velut excusus Basileae, quum
excusus fuerit Pusclavii in Raetia. Nescio quis principi
obtrudit, ut illum venaretur; at princeps statim vidit errores
et peximum putavit librum non uno tantum errore infectum.
Brentius diserte condemnavit et dolet latum fuisse in Poloniam.
Cur vos siletis, cur non commonefacitis, ut discant bonum
spargere cunctis bonis ecclesiis; non videtur res dissimulanda,
agitur de gloria dei. Illud inprimis abominabile: diserte dicit
hominem posse salvari lege naturae praeter Christum. Forsan
impulsus scribo, sed magnorum, sed piorum autoritat[e], qui
cupiunt autorem illum cohercitum, ne talia amplius. At tecum ego
familiariter, nolim multis, quod scripsi, communices. Salvere
iubeo familiam, scholam ecclesiam; iuvate me vestris precibus.
^$Tubingae 26. martii 1556.
^$Vergerius.
<lz>[Adresse ...]: Clarissimo viro d. H. Bullingero, fratri
optimo. Tiguri.

<nr>[27256]</nr>
<ae>Johannes Oporin an Bullinger</ae>
<od>
Basel, 17. Oktober 1557.
<vo>Zürich ZB, Ms F 62, 413. / Orig.
(Aut.)
S. Ago tibi ingentes gratias pro singulari erga me benevolentia, de qua nunquam dubitavi, proque efficaci sane consolatione infortunii, in quod incidi, de quo tamen nonnullos mei ordinis homines in sinu ridere sat scio, id quod omnium maxime dolet.
Sed dabit forsan deus his quoque finem<f1>Vgl. ^#/+Vergil,^#/- Aeneis, 1, 199.<fe>.
Movi hactenus omnem lapidem, ut pecuniam invenirem, ne operam meam omnem mercenariam tantum prostituere aliis cogerer; sed ipse etiam moliri aliquid in tempore possem.
Sed, quo magis moveo, hoc minus promoveo.
Itaque, velim nolim, domino haud dubie etiam hac in fortuna res meas gubernante me subicere totum et voluntati ipsius me accommodare cogor, qui si meos labores amplius prodesse reipublicae volet, excitabit alicunde auxilium.
Interim nihil est acerbius quam videre non deesse, qui summas opes interea subinde illis rerumpublicarum alastoribus suppeditent, neminem esse, qui ornandę reipublicae vel teruncium impendere velit.
Neque vero opus te mihi rerum tuarum conditionem ita sollicite exponere,
quasi vero a te aliquid pecunię me consecuturum sperarim.
Volui tantum a Frisio literas meas tibi ostendi, ut pro me dominum precareris, ne graviore alia tentatione me affligeret, nihil minus quam pecunias a te expectans, sed in tuum sinum quoque tanquam summi amici et deo charissimi viri meas fortunas deponere, ita mihi solatii inde aliquid eventurum, id quod accidit, sperans.
Mitto ad te Baleum et Balduini edicta principum de christianis, pro quibus, si voles, 11 batzios mittes, cum erit
commodum.
Mallem donare; sed scio te id non passurum.
Agam itaque tecum pro tuo arbitrio.
Si dominus pristinam mihi fortunam aspirare etiam hac hyeme voluisset, orassem te, ut tua venia mihi Apocalypseos tuę conciones Germanicas excudere licuisset; sed iam destitutus nervis nihil peto.
Alioqui vix est ullum aliud scripti genus, in quo excudendo iam versari maluissem, ut in hoc saltem etiam de antichristo trophęum statuere licuisset.
Sed si dominus volet, alio tempore licebit.
Bene vale et
pro nobis dominum ora, ut facere te non diffido.
Orationem tuam adhuc servo, si forte per occasionem etiam excudere hac hyeme liceat.
Ad Philippum<f1>Melanchthon?<fe> si quid voles scribere, curabo, ut tuto perferatur, atque utinam nunc etiam haberem; est enim iam tabellarius cras abiturus recta ad Philippum.
Iterum vale et amicos omnes per occasionem saluta.
Basileae 17. octobris 1557.
Ioannes Oporinus ex animo tuus.
Domino Henrico Bullingero, Tigurinae ecclesię pastori fidelissimo, amico suo in primis colendo.
^$Tiguri.

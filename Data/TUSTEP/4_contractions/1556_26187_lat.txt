<nr>[26187]</nr>
<ae>Fridolin Brunner an Bullinger</ae>
<od>Glarus, 12. Oktober [1556]</od>
<vo>Autograph: Zürich StA, E II 377, 2403.(Siegel...)</vo>
<dr> <dr>
<re> </re>
<tx>Salutem plurimam, vir ornatissime, tibi cum foenore eo
iustius dico, quod me in literis tuis, quas Beldio frequenter
mittere soleas, primo ordine me salutare in usu habes. Hoc
equidem facto coniectare valeo te me in amicorum tuorum numero
non ultimum posuisse. Utinam deus mihi olim ansam praebeat tua
beneficia, quae in me uberiima contulisti, recompensandi.
Praeterea non latere te puto Balthasarem Herum, cum legatione
fungebatur, in reditu causa pastoris te nomine mei convenisse;
eo enim ecclesia Bethsvandensis<f1>Betschwanden.<fe> in agro nostro sita, diu caruit.
Huic duorum fecisti mentionem, qui ambo digni, quorum fidei
ecclesię tuto committi possint; unum nominasti Heliam
Werdenbergensem, alterum aiebas in Ioannitarum Valle<f1>im Obertoggenburg(?).<fe> agere verbi
ministrum. Quare, si fieri posset, paroeci praedictę ecclesię
mallent hunc sibi in pastorem dari, qui iam in Valle Ioannitarum
mororatur, eo quod iam sępius ipsum ambierunt, quibus quoque
adventum promisit suum, si dominorum suorum apud Tigurinos iussu
aut saltem obedientia sua, qua Tigurino magistratui obstrictus
est, illaesa foret. Ob id oratum te volo plurimum, si fieri
potest, tuo suasu et promotione huius viri praesentia et adventu
potiamur. Authoritatis magnę es apud pios; idcirco tua opera in
negotio Christi multum valent. Hęc, quae scribo, commissione
praedictę ecclesię Bethsvandensis scribo, quae se tibi ut
fideli Christi ministro semper plurimum commendat.
^$Vale Nestoreos annos cum tua honesta familia et quam
fęliciter, amen.
^$Datę Claronę 12. die octobris.
^$Fridolinus Fonteius, verbi minister apud Claronenses, tui
observandissimus.
^$Si negotia tua non obstant, fac, hac septimana mentem tuam mihi
significes; praemissis enim literis tuis ipsum quam primum
vocabimus.
<lz>[Adresse ...]: Venerando et praestantissimo viro d. Henricho
Bullingero, apud Tigurinos pastori fidelissimo, domino suo
colendo et percharo.

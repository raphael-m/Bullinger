<nr>[30191]</nr>
<ae>Francesco Lismanino an Bullinger</ae>
<od>
Krakau, 20. Oktober u. 3. November 1560.
Zürich StA, E II 369, 91 - 95.
Wotschke, S. 114ff.
Mi domine Bullingere doctissime et humanissime.
Condona Lysmanino vere tuo, quod raro te interpellat.
Non fit hoc negligentia, sed potius reverentia, qua te prosequor.
Scio tuas occupationes, per quas vix cum nostro Lelio tibi licet quandoque agere.
Ex d.
Mercurio Gallo, qui meas tibi reddet, intelliges, quo in statu sint res polonicarum ecclesiarum. 15. septembris cellebravimus synodum generalissimam in oppido Xyons magnifici d.
Ioannis Boneri, baronis liberi de Balice ex Germania oriundi,
castellani Biecensis ordinis senatorii.
Interfuerunt multi et senatorii et equestris ordinis viri primarii, ministri fere omnes ecclesiarum Minoris Polonię prope 40, ex maiori Polonia nedum nostrę confessionis, verum et Saxonici et Valdenses viri optimi et eruditi duo.
Ex Russia, Podolia et magno ducatu Lithuanię non pauci missi ab illustrissimo principe Nicolao Radivillo, duce in Olika etc.
palatino Vilnense.
Inter alia, de quibus tractatum est, causa Stancariana non postremum locum obtinuit, tandem conclusum fuit, ut utraque pars staret iudicio tuo, d.
Petri Martyris, d.
Calvini et d.
Beze, et licet non puto Stancarum assensurum, tamen stabunt illius fautores.
Ostendebam ego tuam epistolam ad Alexandrum Vitrellinum, in qua disertissime probas sententiam nostrę confessionis, Christum videlicet secundum utramque naturam mediatorem esse, ostendebam tuum iudicium de libello famoso Stancari sine titulo
autoris edito Pinczovie clanculum adversus sanctę memorię virum d. Philip.
Melanthonem pariter et iudic[i]um de eodem libello ecclesiarum Genevensis, Bernensis et Basiliensis, epistolam quoque Lausanensis ecclesię ad ecclesias polonicas per me missam nec non doctissimi d.
Petri Martiris epistolam ad easdem ecclesias per me quoque missam, in quibus omnes isti viri doctissimi nostram sententiam laudant.
Ultimo epistolam Genevensis ecclesię, cuius excerptum tibi mitto (vestram enim
epistolam ad nos scriptam post visam nostram confessionem nondum accepimus, quam tamen scimus missam per quendam Polonum eruditum, sic retulit g[enerosus] d.
Stanislaus Silnicius et gener.
d.
Nicolaus Dlusius.
Ad hęc omnia fautores quidam Stancari respondebant indignum esse, ut Stancarus pronuntietur hęreticus, antequam eius confessio condemnetur.
Que hactenus acta sunt, esse acta ad instructionem unius partis, ęquum esse, ut et Stancarus audiatur, antequam damnetur.
Tandem huc
ventum est, ut utriusque partis confessio ad vos quatuor iudices a synodo electos mitteretur.
Vos itaque pro vestra pietate non desitis huic regno.
Ego mitto quędam scripta, ex quibus poteritis et minutissima quęque cognoscere, quę praesentem controversiam concernunt.
In primis narrationem historicam a clariss.
s[anctae] memorię viro d.
Ioanne a Lasco scriptam.
Item alteram historiam Stancariane tragoedię a Petro Statorio Gallo huius schole moderatore.
Item Andreę Fricii Modrevi Poloni epistolam ad synodum generalem.
Item eiusdem appendicem epistole ad clariss.
equ...... Hieronymum Ossolinium.
Item epistolam Stancari ad Alexandrum Vitrellinum.
Item epistolam discipulorum Stancari ad eundem Vitrellinum.
Item scriptum Stancari, cui titulus est: Stancar de mediatore.
Incipit vero sic: "Quamvis sancti patres et sancta ecclesia catholica." Hic leges blasphemias in deum, convitia in clariss.
s[anctae] memorię virum d.
Ioannem a Lasko.
Me facit triangulum diaboli cum sanctiss[imae] memorię viro dei d.
Martino Luthero et Georgio monacho, qui praefuit thesauris regni Ungarici.
Rogo ne dedigneris audire aliquem puerum recitantem hunc blasphemum libellum inter prandendum, ne alias horas
perdas.
Miraberis eruditissimum virum d.
Andream Fricium non abhorrere ab hoc monstro, quod plus nocet ecclesię quam omnes episcopi papistici, quamvis ditissimi sint.
Fascinavit inter cęteros tres nobilitatis genere, divitiis et ingenio praestantissimos viros equestris ordinis.
Conatus est imponere quoque illustrissimo d.
Ioanni comiti Tharnoviensi, castellano Cracoviensi primo senatori regni, sed dominus os illud blasphemum reddidit adeo mutuum, ut ne verbum unum auditum fuerit, cum apud
dictum principem esset.
Vestrum erit, mi Bullingere, succurrere hoc tempore nobis non certe privatis literis, sed scripto aliquo ista ecclesia digno.
Utinam et pater meus d.
Bernardinus Occhinus lingua Italica scribat adversus hunc miserum Iudeum.
Vale, mi frater colendissime, et tuam familiam primo, dein tuos generos et omnes tuos symmistas meo nomine saluta.
Utinam et istam sanctam ecclesiam et reliquas Helvetię ac Genevensem ante mortem liceat invisere, magis hoc cupio quam videre Pheaciam
et illos hortos Alcinoi adeo decantatos ab Homero.
Pinczovię  20. octobris 1560.
                            Franciscus Lysmaninus tuus propria.
Cum afferetur confessio nostrarum ecclesiarum de mediatore, quam iam legistis, ne sit vobis religio Aristarchos agere securos, ne in lucem prodeat imperfecta.
Nos tanquam vestri discipuli ad vos scribimus.
Alia ratio erat vivente clariss.
viro d.
Ioanne a Lasco, qui non potuit extremam manum imponere operi etc.
(v.a.Hd.) Doctissimo et prudentissimo viro d.
Henrycho Bulingero, ecclesiarum clarissimae urbis et agri [Tig]urini superintendenti vigilantissimo, domino et tanquam patri observandissimo.
^$Tiguri.
(Das folg.
auf e.
eig.
Blatt, S: 95)
Redditę sunt mihi tuę literę in causa mediatoris doctissime et quę furiam Stancaricam omnino conticiunt, in quibus tamen quod quędam verba offendant aliquot fratres, non est visum in lucem ędere, antequam tibi hoc innotesceret.
Verba tua, quę offendunt, hęc sunt.
"Si queratur, quomodo Christus intelligatur intercedere, advocatum agere ac rogare patrem, quod item est opus mediatoris, potest ex dictis facile responderi, Christi personam hoc facere sed quatenus homo." Eadem est Stancari sententia.
Sequuntur in tuis literis multa, quę ad rem faciunt, sed cum et antequam homo fieret, fuerit mediator et oraverit pro Hierusalem, non videtur quadrare illud quatenus homo.
Quare rogo, mi d.
Bullingere, remitte easdem literas sine isto "quatenus homo", ut sine
scandallo fratrum possint ędi tuę literę pariter cum literis ecclesiarum Genevensis, Basiliensis et Argentoratensis, quarum exempla tibi mittam, si non tam cito discesserit d.
Mercurius.
Genevensis iam dedi, restant duo exempla describenda.
Utinam et d.
Musculus adiungeret suas literas, sunt enim illius scripta summo in pretio apud Polonos.
Rursum vale et me redama tuum   Cracovię  3. novembris 1560.
Lysmaninus.
(Adr.
eigenhändig:)  Doctiss.
et prudentissimo eccles.
Tigurinę pastori domino [Hen]rico Bullingero, d.
et [fri] colendissimo.
^$Tiguri.

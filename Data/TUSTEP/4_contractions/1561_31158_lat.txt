<nr>[31158]</nr>
<ae>Matthias Erb an Bullinger</ae>
<od>
Rappoltsweiler, 5. Oktober 1561.
<vo>Zürich StA, E II 361, 195. / Orig.
(Aut.)
Gratia filii dei tecum.
Tametsi herus filius herique mater Rapoltsteinensis omnibus modis laborent dei filium suę invehere ditioni, tamen ita furit Satan in quibusdam oleatis episcopis, a quibus oppidum et nescio quas decimas ex feudo habent, ut sit spes satis exiqua, quod hoc possint, nisi dominus exercituum<f1>Gott Zebaoth (vgl. Otto ^#/+Eißfeldt,^#/- in: RGG VI 1875f).<fe> dederit animum.
Est enim satis ea in re pusillanimis herus.
Ad hoc proceres Ensesheimenses  18. septembris huc venientes nomine Caesaris mandarunt, pelleret ex valle, ut vocant, Alberthi
omnes anabaptistas, hoc quod factum est.
Deinde ut me, omnium hęreticorum pessimum Zvinglianistam item et Calvinistam exigeret oppido, postremo ne discedat vel ad latum digitum a maiorum religione et ecclesia, ut vocant, catholica scilicet.
Vides ergo, optime Bullingere, imo tenes, quo res meę evaserint qualique sim in discrimine: aut mihi emigrandum aut baroni mea pręsentia periculum accersendum.
Pollicetur defensionem, sed vix poterit.
Habet consiliarios nobiles, cancellarium ac reliquos
proceres non admodum studiosos pietatis, qui inconstantes metuunt, ne coelum ruat.
Si mihi omnino migrandum fuerit, concedam Mylhusium etc.
Dominus Nicolaus adhuc satis molestę decumbit Hunaville, ubi et Götzius noster adhuc hęret.
Sunt illic tutiores atque ego.
Hinc ego solus sum, de cuius capite propemodum agitur, neque etiam mei Wirtenbergici cessant persequi occasionem quęrentes, quo me spolient tutorum principum munificentia, qua meę senectuti providerant.
At paratus sum, non turbatus, nudus homo exilii, sub terram nudus abibo.
Atque ut sua stabiliant, mendaciter in me cudunt huius dissipationis fabam, denique me
absente respublica multo crudelius tumultuatur.
Nuper celebrarunt coenam, sed ex tanta frequentia tantum octo, qui tamen proceres sunt, communicarunt.
Negotium ad tutores nunc relatum est per Svevum concionatorem;  putant eos, qui sunt senatores et amplissimi ordinis, cum a biennio excepto uno non communicarint, excommunicandos aut ab offitio removendos etc.
Rudolphus Baucus coactus est relinquere suam ecclesiam quorundam consilio, dum vulgus sedetur.
Vir pius est, doctus et honestę vitę cum
familia.
Petrus Hoqqerus cum suis conspiratoribus solus regnat in insulis fortunatis etc.
homo sibi sapiens altique supercilii etc.
O tempora, o mores, ego video nullo consilio huic malo posse mederi, adeo furit Satan, nisi quod benignissimi dei patris aures continuis precibus per Iesum Christum pulsandę, ne suę causę desit.
Admonendus populus, qui in summo luxu vivit, ad vitę resipiscentiam.
Sed ubi sunt, qui id muneris obeant? Vides ergo omnia deplorata esse.
Hęc ad te paucis,
doctissime Bullingere, ne ignorares nostras calamitates, quem oro propter dei filium, ut nos commendes publicis precibus vestrę ecclesię.
Sumus in magno periculo.
Ego oro: "Sufficit mihi; tolle, queso, animam meam." Fiat domini voluntas. Amen.
Vale in Iesu Christo cum tua familia ac sanctis fratribus, quos nominatim salutabis.
Salutat te pia et sancta matrona, quę inter tot pericula anxiatur, sed non despondet animum etc.
Rappolsvillę  5. die octobris 1561.
                                                            T[uus] Matthias Erbius.
Egenolphus cum uxore iam per quattuordecim dies in nuptiis d.
Philippi a Hanau pergręcatur etc.
Quid velim, intelligis.
Viro inprimis pietate ac eruditione eximio d.
Heinrycho Bullingero, Tigurinę ecclesię antistiti, suo domino observando.
^$Zurch etc.

<nr>[42061]</nr>
<ae>Bullinger an Tobias Egli.</ae>
Zürich, 11. April 1572.
Zürich StA, E II 342a, 661. Orig. (Aut.)
Graub. III, 328 R.
S. D.   Literae tuae vehementer conturbarunt, solicitum et
anxium reddiderunt;
videor enim mihi praevidere periculum discissionis, fore
videlicet ut vos inter
vosmet ipsos dissideatis, id quod omnem fructum dissipabit
et gravissima
pericula inducet. Orandus est ergo dominus, ut ipse negotium
hoc grave et
periculosum dirigat et moderetur. Literas signifer
Clavennensis tuas reddidit
una cum inclusis; nunc quoque articulos novos accepi, in
quibus quid desiderari
possit, non video, nisi aliquid, quod non video, lateat
inclusum. Si eo omnia
spectant, ut e medio tollatur <gr>dwrojagia</gr>, non iniqua
praescribere
videntur; durum tamen hoc unum videtur, si, qui hactenus
acceperunt pensiones,
dum id omnibus licuit, nunc adducerentur in periculum. At si
illi eas cogantur
abiurare in posterum, id nec durum nec iniquum puto. Fateor
periculosam fore
tantam rerum mutationem; sed scio morbos periculosos nonnisi
periculosis curari
remediis. Quodsi ad salutem Foederum pertinere videbitur
inviolatum servare
foedus percussum cum regibus Francorum, poterit id fieri
etiam absque
largitionibus vel pensionibus. Facilius item exlcudentur
Hispanizantes, quibus
adiungi foederatos non modo periculosum, sed etiam
pernitiosum foret.
Declararunt iam multis annis in pluribus locis Hispani, quid
de ipsis sibi
polliceantur non omnino stulti. Pestem et venenum
praesentissimum Hispanos esse
arbitror generis humani et flagellum dei; sed interim scio
et illis praefixam
esse suam periodum etc. De trattis nihil dico, quia, quae et
quales illae sint,
non intelligo. Caveatur autem, ne, dum adimuntur potentibus
pensiones,
popularibus interim concedantur ęquipollentia emolumenta.
Tutissimum mihi
videretur, si quoad pensiones hactenus acceptas
<gr>amnHsteia</gr> sanciretur,
nisi quis in communem patriam peccavisset aut iura legesve
vendidisset. Sunt
undique difficultates, quas deus illis iusto iudicio
obiicit, qui avaritia
excaecati undique lucrum captant et sub evangelicae
professionis praetextu cum
deo ludunt. Sis autem tu, mi Thobia frater, eo animosior,
quo propius pericula
urgent; sis prudens dicendo. Ora dominum, ut animum tibi det
rectum et os
prudens, quod sancta proferat et modum in rebus teneat.
Dabit deus his quoque
finem et in meliora transferet tempora.
Cupio sane habere bullam; quam enim ad me miseras,
postulante te ilico remisi.
Utinam vero Ingadinenses cum signis non veniant!* (*a.R.:
Dies. Satz unleserlich
gemacht.) Satis alioqui** (** a.R.: ... .. ..) turbarum est.
Iure agatur ab
incorruptis iudicibus, non vi a furibunda turba. Dominus
misereatur vestri et nostrum omnium etc.
Pridie allatae sunt mihi a clarissimo viro d. Petro Ramo
Lutetia ibi scriptae
literae 19. martii; qui has attulit, affirmavit pacem esse
in Gallia; legatum
papae re infecta discessisse; nuptias inter Navarrenum et
sororem regis
processuras et nunc Parisiis magnis sumptibus adornari
nuptias; utrumque enim
regem, Francorum inquam et Navarrenum, eo venturum. Dominus
benedicat illis et concedat nobis pacem!
Vale. Dominus tecum.
Tiguri  11. aprilis 1572.
Bullingerus tuus.
Ornatissimo viro d. Thobiae Eglio, Curiensis ecclesiae
ministro fideli, domino
et fratri meo honorando et percharo.
                  Chur.

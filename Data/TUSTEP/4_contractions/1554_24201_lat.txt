<nr>[24201]</nr>
<ae>Sebastien de l'Aubespine an Bullinger</ae>
Solothurn, 30. September 1554.
ZÃ¼rich StA, E II 359, 2905. / Orig.(Aut.)
S. P.  Si quid ultra ea, que tuis dominis cum his mitto,
haberem, significarem; sed quia omnia illic continentur, non
repeto. Utinam Caesar, qui hucusque iactavit acies et
fulgura, pugnasset; nam una hora christianos ab infinitis
vexationibus et ruinis liberasset. Sed domini fiat voluntas.
Libenter ex te scirem, quid de moaquione habeas; certum est
illum adiutum a Cesare et sua incendia renovare, et interea
scribit Caesar contra illum, quasi non nosset. Legatus pape,
ut audi, non audet Retiam ingredi; sed speratur, quod cum
Angelo Ritio, Caesaris apud Helvetios legato, sit Curiam
brevi venturus, ut sub umbra et practicis eius lateat. Ille
Angelus vult nonnulla capitula renovare et propterea
venturus ex Mediolano, ubi iam est. Quod potes d. Vergerio
scribere et eum, si placet, meis verbis salutare. Vale bene,
vir optime. Ex Soluturo  30a septembris.
Tuus semper Bass[afontaneus].
Optimo viro et amico d. Bulingero.
                 Tiguri
v.a.Hd.:  Dem hochgelerten herren doctor Bulingerius.
Zurich.

<nr>[35042]</nr>
<ae>Friedrich von Salis an Bullinger</ae>
Chur, 15. April 1565.
Zürich StA,  A 248.2
Gr.
II, S. 595f.
Er entschuldigt sein langes Schweigen.
 "Aut enim peregre fui aut, si domi, in tanta tamen rerum aerumna fui constitutus, ut qui ne nunc quidem ingentibus
curis et sollicitudinibus careo, ut amicis vacare minime potuerim; adde quod et itinera fere passim fuere obsepta, ut hinc inde litteras mittere non fuerit
licitum.
Sed omnium horum malorum in causa fuerunt Engadinenses mei, qui dum me miris modis, et iam diu inquam, sint persequuti, tandem me sedibus meis
expulerunt.
Vix enim ex eorum manibus evasi relictis meis facultatibus ad eorum arbitrium invadendis.
Nam alias vel me praesente conati sunt aedes meas invadere
easque diripere; sed heaedem a magistratibus fuere defensae.
Atque demum furor populi adeo praevaluit (ut qui in dies accrevit), ut, si violentiam evadere
voluerim, omnino mihi propere fuerit recedendum et huc migrandum.
Nil itaque secus reor, quam quod de bonis meis ad nutum suum disponent, quibus usque adeo et
mordicus inhiant.
Causa vero, ob quam me impetunt, haec est, quod annuatim honorario sum a Gallorum rege affectus.
Et siquidem hoc crimini datur, ego quidem non
sum solus et proinde etiam non recusarem eandem poenam iuxta ratam subire, quam subibunt et reliqui.
Sed de caeteris non aeque curant, quam ut me, licet
insontem, accerrime plectant.
Fuga itaque saluti meae consului meis facultatibus postpositis, quas pro nutu suo invadent.
Quicquid autem eveniet, aequo
suscipiam animo deo gratias acturus, qui dat et aufert . . . . .  Sum itaque tecum conquestus, colendissime domine, et interim visum est me dolore sublevari,
dum referrem tibi, quam indignis modis a meis vicinis, et a quibus sum procul dubie optime meritus, molestarer.
Minime vero dubium est, quin, cum contra me pro
libidine sua grassati fuerint, irruent contra alios probos viros nec unquam grassationis finis erit, quousque non fuerimus omnes usque vel extremam inopiam
redacti, nisi fortassis caeterae Ligarum communitates et ipsa demum Helvetia nobis legittimis intercessionibus suppetias ferent, ne usque adeo indigne
opprimamur."     -
Salis gedenkt, einige Zeit in Cur zu bleiben, und bittet Bullinger, für ihn zu beten.
Churiae, die 15. aprilis 1565.
(P.S.) Er bittet, den Brief zu verbrennen und beim Bürgermeister von Cham folgende Entschuldigung vorzubringen: "Contigit, ut nuper coram Liga Domus Dei
praesente praefato clarissimo domino consule et eius collegis, oratoribus Helveticis, nomine communitatum utriusque Engadinae orarem atque adeo easdem
communitates excusarem quorundam errorum, de quibus insimulabantur, et tandem etiam nonnulla pollicerer, quae tamen Engadinenses mei demum non praestiterunt.
Erubui itaque plurimum, quod coram tanto illustrium virorum coetu promisissem, nostras communitates ea observaturas ex pacto, quae postmodum omnia irrita
fecere.
Verum ego veniam mereor, ideo quod, qui ex Engadina tunc missi fuerant oratores, ut ea referrem et promitterem, mihi iniunxere referentes talem esse
communitatum mentem, ut haec, sicuti promittebantur, observarentur.
Et ego quidem tunc etiam eorum dictis fidem adhibui, licet postea secus fecerint
Engadinenses, nec interim etiam omittere potui, quin pro ipsis coram Domo Dei loquerer, siquidem ex veteri instituto licet quibuscunque nostris oratoribus,
quocunque mittantur, si quempiam Engadinensem repererint, eius opera, quacunque in re volent, uti, nec quisquam sub pena insigni id oneris, quod imponetur,
effugere possit.
Coactus itaque oportuit, ut pro ipsis patrocinarer" etc.

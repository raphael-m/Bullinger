<nr>[20012]</nr>
<ae>Johannes Adlischwyler an Bullinger</ae>
Rheinfelden, 13. Januar 1550.
Zürich StA, E II 335, 2156. / Orig.(Aut.)
Wolgelertter, und eerenhaffter, innsonders günstiger, lieber
herr und schwager,
euch seyen mein freundtlich, willig dienst, und waß ich
eerenn, liebs und guts
vermag, alzeit zuvor. Wiewol ich euch nun etliche jar nach
absterbenn meiner
lieben hußfrauwen wenig geschriben, hatt mich daran allein
das schwer obligen,
so mir von meinem sun bißhar zuͦgestandenn, verhindert.
Dann, ob ich euch
desselben glich vil verstendigt, hetten ir (wie jetzt) wenig
freud darab
empfahen mögen. Hab also für und für uff ein besserung,
damit ich euch etzwas
angenemers schriben könthe, gentzlich verhoffet. Dwil aber
dasselbig nit
erscheinen und über vil verenderung zuͦ lang ußbelyben, so
kan ich als der
verkümbert euch meinem lieben herren und schwager mein
hartt, schmertzlich
anligen lenger nit verpergen, das ich nun etliche jar so ein
ungestaldte,
grusame und widerwillig zeit mit meinem sun Hanns Jakoben
erlitten; dann
unangesehen, das er in dem 44. jar ein junge dochter, mit
deren er ein
unverschambt leben getribenn, beschwecht,* (* geschändet,
vergewaltigt [SI  VI
1104 und IX 1743]) darumb inn grosse verschreyung und
gefangenschafft komen, und
gedachte mein hausfrauw sein muͦtter, solchs
zuͦgetragnen kummers sterben
muͤssen, daran mir wenig überbeliben, so hatt er über
sollichs alles sein
jugent und zuͦgestanden glück hochmuͤtigclich inn
eeprüchischem lebenn gantz
frevenlich zuͦ verfieren fürgenomen. Daruff uff samstag
nach Hylarij des
verschinnen 48. jars, von wegen das er desselben summers
einem burger, so damals
inn keyserlicher majestat dienst und hörzug gewessen, sein
eewyb gepuldt, die
auch tag und nacht inn sein huß gewanth, darzuͦ mit andern
mer wybern, deren er
sich berumpt haben soll, verschreyet und danebendt mit
seinem wyb vast übell
gelept, auch zuͦ allen zeiten mich und mein vätterliche
straff und getruwe
warnungen gantz hochmuͤtigclichen verachtet, inndem sein
frauwe lestlich von
im allen häling angezeugt, deßhalben er abermals inn
gefengknus komen und deren
uff mein flehendt pitt uff ein verschribene urfecht unnd
hundert guldin, so ine
zuͦ straff uffgelegt, ledig gelassen, uff das sein wyb
sich vor dem geistlichen
richter zuͦ Aldtkirch von im zuͦ scheiden understanden.
Als aber sy lang mit
einandern gerechtet und er die urtel gan Bysantz
geappelliert, darunder grossen
costen und verschreyungen erlitten, sind sy letstlich selbs
wider
zuͦsamengangen, daruff mine herren sein junckfrawen, die
im die zeit, als sein
wyb von im gewessen, huß gehaltten hatt (von wegen das er
mit derselben über
gethane urfecht zuͦ schaffen gehept haben soll)
gefengclich angenomen und uff ir
bekennen nach langer ergangner handlung ime, als der uß der
statt entwichen
muͤssen, ein unpartheysch gericht von den drey stetten
[in] dem Wald und
lanndtschafften besetzt, dasselbig zuͦ dem viertten mal
über in verfierdt, auch
im darzu verkünden lassen. Wie aber er (als der uff sein
begeren kein gnugsam
gleydt zu und von dem rechten erlangen mögen) nit
erschinnen, ist er uff ir clag
für prüchig erkannt worden. Was für kommer unnd schmach ich
und mein yetzige
hußfrauw inn solcher verschreyung erlittenn, ist mir hie
zuͦ schribenn nit
muglich, doch were sterben hiefuͤr zuͦ erwellen.
Also hatt er von bemelter urtel geappelliert für das
künigclich regiment zuͦ
Ennssen inn obern Elsass, daselbs mit meynen herr
     en in ein
recht erwachsen (in dem ich im, meiner burgerlichen pflicht
halb, keinen
beystand erzeugen können, zu dem er uff mein vilfeltigs
ansuͦchen keinen
guͤtlichen vertrag weder vor oder nach gehaltnem rechten
nie annemen wellen.
Welche rechtsuͤbung nun jar und tag gewerth, damit er umb
das sein, auch meine
herren des inn grossen costen komenn, darzuͦ beursachet,
dwyl sy mich inn
gerurtten meins suns sachenn nit gepruchen können, mich
zuͦ beurlouben und einen andern diener anzunemen.
Muͦß also engelten, das ich nie genießlich gewesen nach
werden mag. Deshalbenn
er ein solchen unsaglichen grossen handel, nyd und unwyllen
inn der statt
erweckt, das ich mit kürtze nit schryben kan, da ich nit
einen mentschen hab,
der mir hierinnen trostlich sye. Zu dem hatt er bey drey
oder vier burger umb
scheltung willen zuͦ Enssen im rechtenn und ein solchen
handel und unruͦw inn
der statt angericht, das man allenthalben davon zu sagen
hatt, des ich und meine
kind gegen menigclichen engelttenn müssen. Bin also jetzt
bey einem jar ane
dienst und muß also das mein von des ungehorsamen freffnen
mentschen wegen (der
wenig mitleyden mitt mir hatt) inbuͦssen. Nun so hab ich
vor vier jaren, als
ich meins suns freffen, prachtlich, hochmuͤtig und
verachtlich, ungehorsam
wessen ersehen, mich mit einer eerlichen wytfrawen, so von
Louffenperg pürtig,
vereelichet, by deren jetzt kinder uberkomen. Damit ich dann
die mit eerenn
erziehen, auch das, so gott der herr unns beratten, nit also
wider meinen willen
inbuͦssen und verthuͦn muͤsse, so thuͦt die
unvermeydenliche nodturfft
erheuschen, mich inn ein andre dienstparkeit zuͦ ergebenn.
Und diewyl ich uß
oberzelter unwillen befinden, das mir meins suns halb der
ennden verer zuͦ wanen
gantz geferlich sein will, wie ir hieruß selbs haben zu
erachten, auch der war
und recht fründ allein inn der nodt gespuͤrt wirdt, und
ich diser zeit under
allen meynen verwandten keinen angenemern weiß, zuͦ dem
ich (in solchem unfal,
vor dem niemands verfreyet ist) mer hoffnung und trost hab
dann allein zu euch
und meiner lieben schwöster, darzuͦ mein begeren weder
sylber nach gold
beruͤren ist, so gelangt an euch, meynen lieben herren und
schwager mein
früntlich pitt, ir wellen inn diser unversehenlichen
nodtrengn[is] meins
angezeugten obligens ewer schwegerliche hilff und rath an
mich und meine kind
ane ewern schaden gelangen lassen und verhelffen, ob ich
yendert einen erlichen
dienst bey euch oder umb euch überkomen möcht, doch alweg
mit euwerm getrüwen
rath, weß ich mich verer hierüber inlassen, haltten und
vertrösten solle, wie
euch als den hochverstendigen mir zum fürstendigsten sein
für guͦt ansehen
thuͦt, mich des zuͦ dem fürderlichsten berichtenn,
hienach des baß müsse zuͦ
haltenn, des glichen euch des gethanen bericht geen mir nit
beschwerenn, nach
zuͦ argem uffnemen; dann ich euch solchs lieber nach
lenger verhalten hett,
wiewol mir nit zwyffeldt, ir seyen hievor aller handlung
gnugsamlichen berichtet
worden. Jr wellend mir unnd meiner husfrauwen mein liebe
schwöster Anna und
euwere kinder, und wer euch liebt, fründtlichenn gruͤtzen.
Datum Rynfelden den
13. tag ianuarii anno etc. 50^#'o.
Und wiewol meine herren mich uff samstag vor der herrenn
faßnacht anno etc. 49
beurloubt, so haben sy mir hienach ein glouplich urkhuͦnd,
wie ir hie in
beyligender abgschrifft zuͦ sehen haben, zuͦgestellt.
Dem wolgelertten und eerenhafften meister Heinrichen
Bullinger, bürger und lerer
zuͦ Zürich, meinem liebenn schwager.

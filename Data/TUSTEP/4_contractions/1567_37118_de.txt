<nr>[37118]</nr>
<ae>Moritz Schneewolfs Klageartikel und Widerlegung</ae>
[Oktober 1567.]
[Zürich StA, E II 342a, 518.]
Die gmeinen houptartickel von deren wegen ich armer gfangner
grechtfertiget wird, sind disere:
1.  Wirt uff mich klagt: Ich schmeche die wirdig muͦter
gottes des herren,
S. Mariam, und rede lesterliche wort von iren. Sy sige
ein frow wie ein ander
frow. etc.
2.  Wirt ich beschuldiget: Ich verachte und schende
offenlich alle lieben gottes
Heiligen, gedencke iren zuͦ keinen eeren. etc.
3.   Wirt uff mich züget: Ich habe greth, wen man gon
Einsidlen walfardte, das
bringe keinen nutz. etc.
4.   Ist die clag wider mich: Ich habe an der cantzlen
offenlich praediciert, das
alle, die hinder der mäss gstanden und ouch noch
standint, verdampt, sigind
des  tüfels mit lib und seel. etc.
Hiemit louffend etliche andere ungegründte byklagen.
Als namlich, ich habe unseren gegenteil schmählichen
kätzert. Item der bapst
zuͦ Rom sy der recht Endchrist. Item ich leere, man
sölle mit den papisten
allerding kein gmeinschafft haben, mit inen weder
essen noch trincken.   Item
die bilder in iren kirchen habind müler   redint nit,
ougen.  etc.
Summa des dings ist vil, so mir von unwüssenden und
bösswilligen lütten wirt zuͦgleit. Sed altera pars (ut
aiunt) audienda est quoque.
Widerlegung der clagarticklen.
1.   Von S. Maria, der wirdigen muͦter des herren Christi,
ist min gloub und leer:
Sy ist unsere liebe frow, ia eine ewig reine iungfrow,
vor, in und nach der
geburt Christi, die uss irem lib uns den algmeinen der
welt Heiland Christum
geboren on allen schmertzen, on alle sündliche mackel
der reinen iungfrow-
schafft, der halber sy billich die mu[o?]ter gottes
genempt wirt nach wyssa-
gung Mosis et Esay s prophetai(?).*  (*a.R.: Gn.3.
Isa. 7 .)  S. Mariam sol
man eren und pryssen irs gloubens und exempels halb,
aber nitt anrüffen als
ein fürbitterin.
2.   Die userwelten gottes Heiligen sind userwelte ^& thüri
gottes, weliche gott mit
allerlei gaben und gnaden (a.R.: Act.1.  Mar.16.) zirt
und hatt durch iren
dienst das heilig evangelium in der wält
ussgespreitet, und grossmechtige ding
durch sy gethon, (a.R.:  Matt.11. Joa.14.  1. Joa.2.
1.Tim.2)  dess halben sy
billich aller eeren  ......  und lobs wol wert sind.
Doch sol man sy weder umm
hilff noch fürpitt anrüffen.
3.   Von denen die hinder der mäss gestanden sind, sag ich
nit das sy verdampt
sigind, aber das sag ich, sind sy sälig worden, als
wir irs wills halben guote
hoffnung haben, so ist inen ghulffen durch den
crützgeten Christum, (a.R.:
Act.4. et. 10)  und eben uff die wyss und kein andre
werden ouch wir müssen
selig werden, uss grund und ursach des  .S.Petter
seit.  Act. 4.10.
4.   Von walfarden hab ich alweg gseit, das es menschliche
tradition sigend: Dan
gott hat nit bevolhen das man umm gnad und applos
(apostolos) willen
nienen hin wandlen oder walfarderen sölle, dan gott
ist allenthalb mit gnaden
gegenwirtig. -  Dorum waren(?) viel(?) meints(?) das
die gnad gottes an kein
ort richlicher zrfinden war(?), dan an ein andren. das
wer superstitiosum.-
Wan einer gott truwt, in Christum gloupt in anrüfft
so findt er gnad, wen er
glich in Judija, oder wo er under der sonnen wer.
etc.
Der worten bapst, Einsidlen. etc.  hab ich in p..digen
nie(?) dacht, das ich
wüss(?), aber das wörtlin Antichrist vilmal.

<nr>[42027]</nr>
<ae>Thomas Erastus an [Johann Jakob Grynaeus] (irrt.(??) an Bullinger adressiert.)</ae>
[Heidelberg], 1. MÃ¤rz 1572.
Basel UB,  Ms. G II 4, fol. 180.
E Franconia reversus cal. marti. 7. literas tuas, affinis
exoptatiss., inveni
domi, eisque lectis gavisus sum, quod vos in domino valere
animadverti. Mirifice
mihi consilium tuum probatur de vocatione illa non accepta:
de qua prolixe
tecum agam, quando domino visum erit, ut colloqui valeamus.
Quod etsi cuperam
nunc fieri, ut tamen fieri possit vereor, propter instans
festum paschatis: quo
ab ecclesia tua abesse posse non videris. Sed nec velle te,
si maxime posses, ut
hoc tempore operam tuam desideret. Ergo ad sequentes
nundinas, vel per aestatis
tempus, vel ipse ad nos, vel nos ad te veniemus. Puto namque
socrum mox
adfuturam: quae in decembri apud filium fuit Venetiis, et
mitescente aere
profectionem meditabatur. Opinor cum mercatoribus ad
nundinas profecturos adductam nobis iri ab affine nostro.
De partu Laviniae cognoscemus certi aliquid ex bibliopolis
hac transituris,
spero. Precor deum opt. max. ex toto corde, ut is sit ipsi
et fructui
felicissimus: deo gratus: et volis iucundus. Amen.
Nimis solicite anxius es de reb. nostris. Nec est cur
quibusvis qu[o]dlibet
credas: praesertim hominibus liberioribus, et non satis
cordatis. De nobis
omnibus erit, quod deo visum est. Antequam hinc aliquis me
nolentem pellat, opus
erit, ingenio et artibus. Impudentia sola, qua mei
adversarii clarent maxime,
fa[cs]an sufficiet minus. Sed haec in dei voluntate
consilioque p[o]sita sunt,
cui iam olim me totum meaque omnia integre permisi. Faxit
is, ut spiritu eius
instructi pie omnia agamus: ut certo ipso suppeditante
hactenus cupimus.
Domino Isaaco scripsi, eique baronem quendam Polonum
commendavi nostras vobis
adferentem: at nihil dum responsi tuli. Pertulit eius
praeceptor postremam
partem secundi voluminis disputat. nostrarum Antiparacels.
Mordebit ea plurimos,
praesertim Chemicos quor m ineptos conatus sedulo detexi. Si
vixero eandem hanc telam pluribus aliquando pertexam.
Uxor me absente nonnihil ex intest. et ventriculi
dolo[ribus] conflictata meliuscule sub adventum meum habuit.
In tertia parte Antiparacels. videbis in maniss. horum, non
hominem, sed sed
monstrorum et beluarum impietatem pariter et stupiditatem.
Nisi occasio daretur
soepius res utiles a  plurimis parum, scite tractatas, paulo
explanandi
apertius,  [verso] iam pridem opus abiecissem. Deus opt.
max. te cum matre
chariss. et lectiss. femina, uxore, ac fratribus incolumem
servet. Amen.  Die cal. martii anno 72.
Tuus corde, animo, et
corpore. Thom. Erastus
Excellente doctrina et pietate ornatiss. viro  d. Henrico
Bullengero, ecclesiae
Tigurinae ministro primario, domino suo patris instar
observandiss.
Notes: (1 folio page + 3 lines) Letter falsely addressed to
Heinrich Bullinger.
The mention of Lavinia and addressing him as "affinis"
should settle question as
well (as the provenance of the letter in Basel; and the
complimentary falsely addressed letter in Zurich.)

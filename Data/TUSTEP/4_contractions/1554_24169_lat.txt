<nr>[24169]</nr>
<ae>Sebastien de l'Aubespine an Bullinger</ae>
Solothurn, 22. August 1554.
Zürich StA, E II 359, 2937. / Orig.(Aut.)
S. P.  Si nova queris, videbis ex his, que dominis tuis
significo. Dominus det meliora; nam singulis horis expecto
nova de conflictu. Cardinales sive legati, qui ad Caesaren
et regen dimissi erant a papa, pro pace, redeunt re infecta;
nam Caesar petit a rege sub specie amicitię in futurum
federa captiosa contra Germaniam et alios amicos, et in
summa nihil est certi in illis tractatibus, per quos plus
mali eveniet in republica christiana quam ex bello. Nam
inter cetera Caesar petit, ne rex comprehendat in foedere
suos amicos et quod ipse eadem velit ex sua parte, ut sit
post pacem liberum Caesari et regi bellum facere
........iis. Vide, quorsum ista tendant. Ergo melius est
pugnare. Audi reliqua: cardinalis ille, qui nuper apud vos
fuit, mihi significavit Caesarem promittere pape, quod velit
Angliam ad pristinum religionis statum reducere. Ergo statim
decretum est, quod cardinalis Anglus Paulus, qui Rome est,
iret ad Caesarem et postea ab eo in Angliam transiret, et
brevi transiturus est. Vide et perpende diligenter artes
illius Caesaris, et quam caute totum orbem bellis civilibus
implicet. Videbis brevi miseram Angliam estuantem. Marchio
adhuc vivit et rursum parat arma. De ceteris si quid habes,
lubenter a te audirem. Vive, vale, vir optime. Raptim ex
Soluturo  22a augusti.
Tuus semper Bas[safontaneus].
Decem ex camera Cesaris summi viri sunt inter alios in hoc
conflictu rapti; hoc habui iam.
Viro optimo domino Bulingero.
                       Tiguri.
(v.a.Hd.:) Dem herren Bullinger zuͦ Zürich zu
uberantwurtten  zuͦ Zürich.

<nr>[26201]</nr>
<ae>Johannes Calvin an Bullinger</ae>
<od>Genf, 24. November 1556</od>
<vo>Autograph: Zürich StA, E II 368, 28.(Siegel...)</vo>
<dr>Ep. Calv. 2554 (XVI, 328f)<dr>
<re> </re>
<tx>S. Quia scio non secus tibi curę esse urbis nostrę statum,
venerande frater, ac si meo loco esses, foederis vero cum
Bernatibus renovationem apprime cordi esse, non est quod
accuratius laborem in eius causę commendatione, quam ipse
agendam libenter ultro susciperes. Ex quo reversus sum sic
quibusdam offensis sępius exasperati sunt nostrorum animi, ut
in ipsis vel placandis fel frenandis non parum fuerit negocii.
Quum tamen admoniti essent, si iterum ad renovandum foedus se
offerrent, animos partis adversę aliquanto fore propensiores
quam antehac ad ęquitatem tentarunt quidnam hoc esse. Hęc
legatio responsione caruit. Cuius contumelię indignitas
quantopere nostros offenderit non dico. Certe ferendę repulsę
metus in posterum eos absterret, ut non alia iam supersit ratio
nisi ut altera legatio a vobis non modo Bernam sed huc quoque
mittatur, quę utrumque senatum, et plebem quoque nostram, si
opus erit, hortetur ad coeundam rursus societatem ęquis
legibus. Hoc quia nostris utile esse persuasi, optant quidem sed
vellent silentio tegi preces suas fuisse interpositas sed tres
civitates benevolentia magis et studio utriusque partis fuisse
adductas ad mittendos legatos. Hoc si impetratum fuerit, quod
spero non fore difficile, pudebit forte vicinos nostros nihil
concedere. Imo, nisi fallor, ultro rogari expetunt. Atque huius
egocii cura me magis afficit quod subolfeci quosdam illecebris
tentari ad petendum commune foedus quo nos implicari noxium esse
iudico. Et certe senatus noster abhorret: pręstat tamen
antevertere ne rebus dubiis ianua pateat. Quo res esset
occultior, optimum hunc fratrem, qui unus est ex meis collegis,
elegimus qui te recta adiret, deinde consulem Habum. Etsi autem
literę mandato senatus scriptę sunt, de nuncio sumus quatuor
conscii. Imo quid literę contineant octo tantum sciunt, quibus
iniuncta eat? provincia. Ut te vehementius rogem res quidem
flagitat, sed quia me non latet quam sis voluntarius in re
supervacua non laboro.
^$Quod de Italo sum sciscitaqtus, quia non fuit hactenus
commodum, mihi nunc expedies. Quod de gręcis Veteris Testamenti
concordantiis te optare ex tuis ad scribam senatus nostri
literis intelligo, mihi etiam maxime placeret. Sed quantum
coniicio vix Robertus noster ut laborem hunc sumat poterit
adduci, qui Novi Testamenti concordantias magna diligentia et
non absque sumptu collectas tamen iam toto sesquianno
suppressit, necdum ad editionem videtur se accingere.
^$Vale, ornatissime vir et frater ex animo mihi observande.
Dominus te et familiam tueatur ac omni benedictionum genere
locupletet. Saluta meo nomine symmystas omnes et reliquos
amicos.
^$Genevę 24. Novembris 1556.
^$Joannes Calvinus tuus.
<lz>[Adresse ...]: Pręstantissimo viro D. Henrico Bullingero
Tigurinę ecclesię pastori fidelissimo fratri et symmystę
plurimum observando.

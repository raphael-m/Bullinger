<nr>[18098]</nr>
<ae>Bullinger an Oswald Myconius</ae>
<od>Zürich, 14. Mai 1548</od>
<vo>Autograph: Zürich StA, E II 342, 193 (Siegel....)
<dr>Ungedruckt</dr>
<re>Regest</re>
<tx>S. D. Accepi tuas expectatissimas, charissime Myconi,
per H(einrychum) Wirtium, quem commendasti. Ego illum
libenter iuvabo, quantum possum salva conscientia, idque
propter tuam commendationem. Postulavi ab ipso literas, quas
vocant testimonii, scriptas a ministris ecclesiae Doggianae;
eas expecto. Vixit alioqui hucusque satis libidinose et
exercuit usuram; mercator enim fuit etc.
^$De Constantiensibus hoc habeo: "Unser botten ligend zuͦ
Augspurg und wie man fürgäben, so wir uns ergäbind und gnad
begärind, werde nit me von uns erfordert, ist es jetzung ein
anders, und wil man mitt den botten vorhin articulieren.
Also gadt es" etc.
^$Capita Interim accepi ab Augusta, de quo tu meliora
accepisti, quam revera res ipsa habeat. Certe quo ab initio
disputantur de statu hominis ante et post lapsum, de
servitute et captivitate, de libertate et redemptione
hominis per Christum, de iustificatione etc. non omnino
impia dicuntur esse. Sed reliqua de 7 sacramentis, de
incarnatione et intercessione sanctorum, de festis,
ceremoniis, missis, oratione per mortuis etc. plane
papistica sunt et quae doctrinam sanam de Christo
subvertunt. Lusit ergo quidam in Interim:
^$Caesar Carolus Interim pudendum, Mendax, falsiloquu
dolisque plenum Finxit. Si: Quid id est requiris, audi:
Forma est, qua pietas fidesque vera Et quicquid superest in
orbe sancti Ceu diro misere interit veneno.
^$Certe oportebit nos probari. Qui perseveraverit in finem
usque, salvus erit. Articulus de eucharistia
transubstantionem et adorationem retinet mordicus etc.
^$Scis Hallerum a nostris postulatum Bernam esse missum.
Audio Battum<f1>Beat Gering.<fe> et Sulcerum Basileam concessuros. Tuum fuerit
diligenter curare, ut ecclesia vestra in tranquillitate
maneat.
^$Vale et me, ut soles, ama. Nova habeo plura, sed quae dubia
apud me sunt; nolui his te gravare. Vale.
^$Tiguri 14. maii 1548.
<un>Bullingerus tuus.
<lz>[Adresse] Praestantissimo viro D. Osvaldo Myconio,
domino et fratri semper colendo suo. Basel.

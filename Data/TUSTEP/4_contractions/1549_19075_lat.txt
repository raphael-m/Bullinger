<nr>[19075]</nr>
<ae>John Hooper an Bullinger</ae>
<od>Strassburg, 31. März 1549</od>
<vo>Autograph: Zürich ZB, Ms F 62, 306</vo>
<dr>Zur. lett. III, S. 50f. / Ep. Tig. III, S. 32</dr>
^&x zit. QGT XVI 280, Nr. 1651 ^&X{
<re> </re>
<tx>
S.P. Gratiam et pacem a Domino. Obtempero jussui tuo D. ac compater
colendissime, quod de itineris nostri progressu facio te semper certiorem.
Argentinam venimus 29. die mensis Martii, omnes salvi et incolumes, Dei
beneficio et gratia: hic nobis sistendum opinor ad tertium diem Aprilis, ut nos
adjungamus bonis ac probis comitibus, qui ad nundinas jam proficiscuntur. Obstat
itineri etiam aliqua ex parte filiolę nostrę Rahelis morositas: crescunt
dentes, et aeris afflatus duplicant nascentis morbi molestias. Quę feruntur
de Hedione, credo non esse vera. 30 die Martii interfui lectioni illius, quę
erat ex x^#'o capite ad Romanos. Candide satis de dignitate verbi Dei et aperte
multa dixit, et admonuit suos auditores, ut ab Interdeneti lenociniis
diligentissime caverent. Nimio terrore et metu, non odio, puto esse com[m]issum,
quicquid commissum. Non deest ei pietas, sed adversum Cęsarem nimium
extimescit. Eodem die interfui concioni vespertinę: inter cętera
concionata (quod egre audieram) magno stomacho insulse invehebat in Swermeros.
Dominus ei ignoscat, et det ei mentem meliorem. Paulus Fagius discessit ante
adventum nostrum. Bucerus credo hac nocte discedet, quo nescio adhuc. Vocatus
est in Angliam, in Poloniam, et in Saxoniam. Ex[c]epit me heri convivio, ubi
invenimus Jo. Sturmium, Sapidum, Christopherum Montium. Valde grata illis erat
Helvetiorum concordia, quam Dominus semper ratam ac firmam velit esse precor.
Ego, uxor, Rahel, Joanna tuam charitatem, ac totius familię tuę
incolumitatem, ac omnium aliorum vestrę ecclesię pientissimorum
ministrorum salutem, Deo Opt. Max. que sedulo nostris precibus commendamus, quos
omnes vere et ex animo salutamus. Vale, vir praestantissime ac mihi semper
colendissime.
^$Argentinę ultimo Martii.
</tx>
<un>Tui obsequentissimus, Jo. Hoperus.</tx>
<lz>[Adresse:] Doctissimo viro D. Heinrico Bullingero, domino et amico suo
colendissimo.

<nr>[37053]</nr>
<ae>Johann Konrad Ulmer an Bullinger</ae>
(Schaffhausen), 3. Juli 1567.
ZÃ¼rich StA, E II 377, 2432f. / Orig. (Aut.)
S. D.  Gratulor humanitati tuae ex animo, clarissime vir et
pater in Christo colendissime, quod dominus ex thermis
salvum, ut audio, et incolumem ecclesiae suae restituit,
deumque per filium toto pectore<f1>Adagia, 1, 4, 26 (LB II 160f).<fe> oro, ut te optimum et
dilectissimum patriae patrem in multos praeterea annos
conservare dignetur. Amen.
Tuam humanitatem deinde oro, si constitutum est, ut, quas
patrum sententias collegi, in lucem prodeant, ut, quae
Latine chartae excuduntur, mox ad me in linguam vernaculam
convertendae transmittuntur. Sentio enim ubiquitatis
monstrum in causa coenae apud nos quoque arridere quibusdam,
qui, licet Wirtembergensium scriptis Germanicis, quae
legunt, nondum prorsus assentiri profiteantur, tamen
simplicium animos perturbare suis strophis conantur. Etsi
enim, ut antea quoque significavi, bene dimidium libelli
partem in Germanicum converti, tamen, quia tale exemplum,
quale transmisi, cum quo, quae translata sunt, exacte
conferam et reliqua absolvam, apud me nullum habeo, ideo id
ipsum habere percupio.
Quis rerum status apud miserrime afflictos Belgas sit, tu
melius, credo, quam ipse nosti. Mitto, si non habes, dira
anathemata Hispani, quibus misera Christi membra tantum non
obruit. At, qui nullum violentum perpetuum, ideo novos
narrant tumultus, novusque in vicinia nostra conscribitur
hoc fortasse praetextu exercitus, at longe fortasse alium
destinatus in finem.
D. Victorinus ad professionem ethices apud Heidelbergenses
vocari ex Amberga dicitur, et de conventu quorundam
principum apud eosdem quae ipse solum audio, tuam
humanitatem haud dubie non latebunt.
Satis salva apud nos essent omnia, nisi paucorum
importunitas et stolidus livor multa impedire et turbare
moliretur, quae tamen mala moderatione et patientia fraterna
sensim amoveri et obliterari tandem posse speramus. Si
aliorum summa pericula et calamitates eo, quo deberent modo
nos pariter afficerent, longe profecto maiore concordiae
studio atque zelo, quam, proh dolor, vulgo fit, nostras
ecclesias amplecteremur et foveremus. Sed dabit his quoque
deus malis modum aliquando et finem<f1>Vgl. ^#/+Vergil,^#/- Aeneis, 1, 199.<fe>.
Haec, ne nihil scriberem, paucis significare volui oroque
humanitatem tuam, ut nos in precibus suis quotidianis
commendatos habeat. Commendo humanitati tuae et studiosos
Scaphusianos.
Vale. Saluto meo et symmistarum nomine summa reverentia
fratres omnes. Datum  3. iulii anno 1567.
Tuae humanitatis studiosissimus
Iohannes Conradus Ulmerus.
Clarissimo viro d. Henricho Bullingero, patri suo in Christo
colendissimo.  Tiguri.

<nr>[41024]</nr>
<ae>Johannes Haller an Bullinger.</ae>
Bern, 13. März 1571.
Zürich StA, E II 370a, 438. / Orig. (Aut.)
S.  Quid in senatu hodie actum aut quid vestris respondeatur
in causa Basiliensi, nondum scio, quia neque consulem neque
quenquam dominorum adhuc convenire potui, cognoscam tamen
brevi et te eius rei certiorem faciam. Hoc scio, das min
herren auch gar unlydig sind. Aber S[ulzer] hatt die lüth
dermaß hindergangen, das es vergeben mitt inen ist, bis gott
das yß auch under inen brechen wirt; er gebe, das es bald
bschehe. Nüws hand wir nüt, dann das die inquisition im
Burgund angat, sich vil Spanger dahin sammlend, vil, so der
religion verdacht, in die türn gworffen werdend, und sorget
man große unruͦw.
Uns ist wider zuͦ Losannen mitt tod
abgangen unser theologus, den wir da hattend, herr Samuel
Marthonius, ein gelerter, bscheidner, witziger junger man;
da sind wir aber am hag, wen wir an sin statt ordnind. Wir
wüßend nüt, und hettend min herren gern ein nammhafften
theologum. Es wirt vil grett vom Ursino zuͦ Heidelberg.
Lieber, ratend uns hierinn. Zuͦ Genff ist nüt; so sind die
Frantzosen gmeinlich eigenrichtig und irs sins, wie ir
wüßend, deßhalb min herren ein schühen ab inen hand. Ich
weiß sonst jetz nüt. Sind dem herren trühlich befolhen.
Bernae  13. martii 1571.
T[otus]
t[uus] I[ohannes] Hall[erus].
Clarissimo viro d. Heinrycho Bullingero, Tigurinae ecclesiae
antistiti fidelissimo, domino meo honorando et compatri
charissimo.

<nr>[25204]</nr>
<ae>Johannes Haller an Bullinger</ae>
<od>Bern, 23. Dezember 1555</od>
<vo>Autograph: Zürich StA, E II 359, 2947.(Siegel...)</vo>
<dr> <dr>
<re> </re>
<tx>Gottes gnad durch Christum Iesum, unseren herren, zu^%vor. Günstiger,
ehrender, lieber herr gfatter, es hatt N. Ban, der glaßmaler zu^% Zürich, ein
sun; der hatt allhie ein zytlang gwerchet bi Hanns Brandolffen dem glaser. Da
hatt sich zu^%tragen, ads sin meister ein meitli bi imm ghan, welches doctor
Christoffels, unsers stattartzets, stüfftochter und m. Benedict Martins, deß
schu^%lmeister, gschwy ist. Die habend sich mitteinander der eh halb verrett und
über daßelbig auch bi einander gschlaffen. Deß sind deß meitlins fründ gwar
worden und habend den knaben vor dem chorgricht in rächt gfaßet, welcher inen
nitt wyters bkantlich worden, dann das er allein uff sines vatters vorbhalt dem
meitlin die eh zu^%gsagt hab. Der beschlaffung halb hatt er nitt können absin.
Und wiewol deß meitlins fründ vilicht ettliche kuntschafft ghan, das der knab an
anderen orten bkantlich worden, das er das meitlin on alle fürwort genommen, so
hatt doch min herren deß chorgrichts für gu^% angsächen, mitt der sach nitt ze
ylen, sonder wellen, das deß vatters will vorhin erkundiget werde. Derhalben
schicken a die fründ disen eignen botten hinus, ob doch der vatter in
früntlichkeit berett möchte werden, das er sin willen darin gäbe, damitt wyter
rechten und anderer unrath, so darus möchte volgen, vermitten blibe. Habend mich
auch darbi früntlich ankert, das ich üch von irtwegen schribe und bätte, das ir
üch der sach zu^% gu^%tem so vil arbeiten wellind und mitt dem vatter reden, das
er das best thüge. Es schript auch m. Benedict dem doctor Gäßner, das er
mittsampt üch welle hälffen, das best zur sach reden. Darumb, diewyl gedachter
m. Ban üch wol bekannt, bitten ich, ir wellend von der gu^%ten ehrenlüthen wägen
das best darzu^% reden; damitt die sach in früntlichkeit und nitt mitt rächt
gemacht oder die tochter ir ehren vilicht müste beroubet sin. Si ghört
ehrenlüten an, wie ir hörend; m. Benedikt hatt ir schwöster; so hatt sie auch
etwas vatter und noch hüpsches von der mu^%ter zu^% erwarten; und hatt si die
holdschafft in die torheit gebracht. So erbietend sich auch die fründ alles
gu^%ten und erberen. Darumb laßend üch die sach befolhen sin, damitt bi disem
botten gu^%te und gwüße antwort möge ußbracht werden.
^$Anderer ding halb weiß ich üch dißmal nüt nüws ze schryben. Vergangens frytags
ist min herr venner von Grafenriet gen Sanen ufgritten, hatt wellen ein
predicanten mitt imm fürenn; aber es hatt sich etwas unlusts imm land zu^%tragen,
das es noch diß mal ist underwegen glaßen worden. Hoff aber, es werde bald
volgen, wiewol ich übel bsorgen, mich träffe das loß; dann er minen vorrath begärt hatt. Gottes will beschähe.
^$Die Eidgnossen uß Bemund sind diser tagen vast all hie durch zogen. Gruͤsend mir die üweren all.
^$Datum Bernae 23. decembris 1555.
^$Johannes Haller ü[wer] w[illiger] a[llzit].
<lz>[Adresse ...]: Clarissimo viro d. Heinrycho Bullingero, Tigurinae ecclesiae
pastori fidelissimo, domino et compatri colendissimo et charissimo suo.

<nr>[37035]</nr>
<ae>Friedrich III. von der Pfalz an Bullinger</ae>
Heidelberg, 16. April 1567.
Zürich StA, E II 363, 70. / Orig. (mit aut. Unterschr.)
Von gottes gnaden Friderich, pfaltzgrave bei Rhein,
ertzdruchsas unnd churfurst etc.
Unsern gruͦß zuvor, ersamer lieber besunder, uns ist euer
explication uber den prophoeten Isaiam gebunden zuͦ unsern
handen wol praesentirt worden; thun uns gegen euch solcher
annemblicher verehrung wegen gantz gnedig bedancken, wollen
auch dieselbige zuͦ erster gelegenheit mit gueter muͦß
verlesen und euch jederzeit in gnedigem bevelch haben. Thun
euch hiemit von dem lieben gott langwirige gesuntheit und
vermogen wunschen, damit ir seiner kirchen mit lehren und
schreiben in disen betrubten zeiten, da sein gotliche
warheit von dem Sathan hart angefochten und verfelscht, noch
lange zeit vorsteen kunden etc.
Datum Heidelberg mitwochs den  16. aprilis anno etc.
67.
Friderich, pfaltzgraf,
churfurst etc.           (a.R.: aut.)
Dem ersamen unserm lieben, besundern m. Heinrichen
Bullinger, kirchendiener zu Zürich.
(Bem.v. Bull.s Hd.: "Der churfurst danckt umb die Homilias
in Isaiam.")

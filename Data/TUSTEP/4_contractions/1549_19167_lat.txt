<nr>[19167]</nr>
<ae>Lelio Sozzini an Bullinger</ae>
<od>>[...], 8. Juli 1549</od>
<vo>Autograph: Zürich StA, E II 359,2839.(Siegel...)</vo>
<dr> </dr>
<re> </re>
<tx>Fasciculum literarum heri vesperi accepisti, si tabellarius
ille fidem servavit; in eo cum ad D. Pellicanum, dominum
Bibliandrum et alios isthic amicos tum etiam ad meum Vergerium
erant non paucę. Illas nunc, oro, si non premisisti Curiam, des
presenti iuveni; est enim fidelis inprimis capiti Christo,
deinde membris omnibus mihique charissimus. Mitto Bu[...] Spier
desperationem horrendam, sed a Sigismundo Geloo Transilvano, ut
videbis, stilo comprahensam, hac lege, ut remittas significans,
an edendam censeas ad maiorem historię firmitatem. Quum autem
hactenus non fuerit otium legendo, spero uberiorem multo cum
fructu lecturum me tuum sequtum iudicium. Nec aliud iam
occurrit, nisi quod aliquid iniungendo mei memorem esse
declares.
^$Die 8. Iulii 1549.
^$Tui observantissimus Lęli[us] Sozinus.
^$Quantum attinet D. Florianum, ipsi Maguantia scribit ad
Mu[n]sterum, ut curet diligenter libros, quos emis Venetiis, dum
esset apud nos Tiguri; nam integrum illum mensem istis persuasit
se fuisse Venetiis, adeo ut vix mihi credant, quum illud falsum
esse affirmo.
<lz>[Adresse .......]: Clarissimo viro et ecclesię Tigurinę
anitistiti dignissimo domino Henrico Bullingero. Tiguri.

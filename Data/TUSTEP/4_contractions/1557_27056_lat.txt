<nr>[27056]</nr>
<ae>Philipp Gallicius an Bullinger</ae>
<od>Chur, 10. April 1557</od>
<vo>Autograph: Zürich StA, E II 365, 634.(Siegel...)</vo>
<dr>Gr. I., S. 466f.<dr>
<re> </re>
<tx>S. Quem mihi commendasti et tuo et Sulceri nomine,
loquentem diligenter audivi. Ilico vidi regionibus nostris non
aptum; ne tamen suspicari posset me minus fraterne agere aut
in vestri graciam non omnia voluisse tentare, misi eum in
loca, quae pastores non habent et tamen indigent illis quaeque
loquuntur Germanice et Retice, additis meis literis, sicut
sciebam ipsum opus habere. Ivit, concionatus est; non tamen
receptus est. Sunt quidem loca apud nos carencia
concionatoribus; sed percipi non possunt nisi Rhetice
loquentes. Interrogare eum potes de fide ed sedulitate mea in
vestri graciam eciam.
^$Ad me venerunt hoc ipso die viri primates ex communitatibus
circum urbem asseverantes se iam quatuor diebus mane post
horam sextam vidisse duos soles, unum illum solitum et verum,
alterum illo minorem et priorem legitimum sequentem; rogarunt,
ut animum advorterem. Ex Italia redeunt saepius nostratium
aliqui milites; multa non loquuntur; satis tamen
animadvertitur milites Retos male tractari. His diebus quidam
centurias aliquot militum abduxisse ex Retia fertur in Italiam
loca suppleturus eorum, qui illinc abierint. Petere regem
dicitur milia aliquot militum in Picardiam, quae vos istic
nostis. Fabricium vidimus; expectamus, quam similis sit tibi
futurus. Homo hic, qui literas fert, multum se turbat. Vale in
domino Iesu, vir bonis omnibus longe colendissime, et
Philippum tuum redamare perge.
^$Ex Curia, die 10. Aprilis 1557.
^$Tuae humanitatis totus Philippus Gallicius.
<lz>[Adresse ...]: Vero magno viro D. Heinrycho Bullingero,
bonis omnibus colendissimo. Tiguri.

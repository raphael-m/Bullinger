<nr>[27032]</nr>
<ae>Georg Frölich an Bullinger</ae>
<od>Regensburg, 24. Februar 1557</od>
<vo>Autograph: Zürich StA, E II 346, 361.(Siegel...)</vo>
<dr> <dr>
<re> </re>
<tx>S. D. Et tuas et d. archigrammatei Genevensis literas die
24. februarii Ratisbonę integre recepi agoque tibi gratias
pro prestitio officio, quas etiam domino Roseto ex me referri
summopere cupio. Bene profecto vir ille informavit, quid cum
homine profugo agendum sit, si Geneve deprehensus fuerit. Tu
minime sis solicitus, quod amplius in hoc profanum negocium
per me rapiaris, cum prius feceris, quod ex te petere non
admodum decorum fuit. Attamen quia dominus Rosetus significat
hominem fortassis istac transeuntem carceri includi posse te
pro me literis fideiubente, donec iuri satisfieret, et iris
istius formam literis inclusam mittat, penes te stabit, an
literis tuis pro me spondere voles. Oro autem, ut spondeas;
ego fidem tuam absque omni detrimento tam rerum quam famę
tuę plene liberaturus sum, id quod sancte tibi promitto et
sacramento confirmo. De civilegio autem urbis Genevę, ut
literę Roseti habent, nihil ad me pervenit; possum autem
facile coniicere talia esse et eiusmodi, ex quibus omnibus
actoribus istic pen endum sit. Propterea neque mihi difficile
erit secundum ea actionem prosequi. Tu modo non gravare pro me
fideiubere, ut homo is eo perveniens detineatur; non licet
ille ante bimestre non procul ab Augusta visus et securitatem
ad transactionem nactus sit a quibusdam creditoribus, tamen
nulla spes subest, ut aes ablatum restituat.
^$Comicia nunc ad finem spectare videntur; fructus autem eorum
exilis esse censetur. Contributio contra Turcam ex paupere
vulgo corradetur et male locabitur, pax simulabitur, gravamina
imperii proponebuntur, sed non tollentur. Cetera sunt in
pristino declinationis statu.
^$Piissimi viri Lavateri obitum et ipse ex animo vehementer
lugeo. Relevationem laborum et vitę eternę requiem illi
gratulor et d. Georgio Müllero in locum suffecto omnia fausta
precor, cui atque d. consuli Habio, archigrammateo, Petro
Martyri totique collegio fratrum salutem ex me nunciari meque
illis commendari magnopere cupio. Vale et in amicitia
persevera, ut soles.
^$Ratisbonę 24. februarii 1557.
^$G[eorgius] Lętus tuus.
^$Si quid pepigero cum impostore meo autsi alterius ero
consilii, quam quod scripsi, statim tibi per literas
significabo.
<lz>[Adresse ...]: .... und hochgelerten herrn ...inger,
vorgeern<f1>Antistes.<fe> der kilchen, .... sonders lieben herren unnd
freunnde. [Zu]rch.
^$[Bem. v. >Bulls Hd.:]Redditae demum per chirurgum
Frouenfeldensem 19. aprilis.

<nr>[43053]</nr>
<ae>Georg von Stetten an Bullinger.</ae>
<od>Augsburg, 10. April 1573.</od>
Zürich StA, E II 378, 1916. / Orig. (Aut.)
S.   Mitto praesenti schedę inscripta quaedam de statu
rerum in Gallia et
Belgio, quae mihi videbantur alicuius esse momenti quaeque
quasi certissima apud
nos eduntur. Ea, domine mihi colendissime, boni consulito.
Quum plura habuero,
ea quoque quam primum tecum communicabo. E Polonia nihil
habemus; in Germania
subitum silentium est. Milites quidam non ita multi circa
nos vagantur; mox
adfuturum aiunt, qui illos in Italiam ducat.
His vale; nolo nunc pluribus tibi esse molestus.
Datum Augustę  10. aprilis anno 73.
R[everentiae] t[uae] studiosissimus Georgius a Stetten.
Heri vesperi adfertur cardinalem Augustanum obiisse.
Hoc ipso ipso quasi momento adveniunt tuę 14. et 25.
martii scripte, ad quas
paucis ista habeto: De Anglię regina puto me dudum ad te
scripsisse, quod
regis filium ex sacro fonte suscipere voluerit, sed
interceptum in itinere eius
legatum; ut puto et coniicio, ex composito id factum est.
Alias mihi res mira
videbatur. Auxilia etiam Hugonotis si non submittit, saltem
promittit. 5 Pagos
iter ingressos audio ex servo, quem ad conducendas thermas
miseram; puto autem,
quando* (*a.R.: qn) audituri sint de strage regiorum ad
Rochellam et Aumalio
cęso, illos deliberaturos, an progredi velint necne. Quae
de admiralii vidua
ab Allobroge capta scribis, mira sunt, et doleo vicem
vidę; spero tamen nihil
gravius tentaturum contra illam, cum catholicorum status
passim usque adeo in
lubrico consistat, ne quid mali sibi quoque imprudenter
accersat. Schedas, quas
misisti, obiter perlegi, quod festino scribendo, easque tibi
nunc remitto. Iterum vale.
Dem ehrwirdigen unnd gelertten heren Henrich Bullinger,
dienerm[nn?] der kirchenn zu
Zürch, meinem lieben heren unnd freünd.
              Zürch.

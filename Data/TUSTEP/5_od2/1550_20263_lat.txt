<nr>[20263]</nr>
<ae>Ambrosius Blarer an Bullinger</ae>
<od>(Winterthur), 27. November (1550).</od>
Zürich StA, E II 357a, 793. / Orig.(Aut.)
Bl. III, 89f.
S.  Optimus et charissimus affinis meus Petrus Schär in non
pridem datis ad me
amantissimis literis sic inter cętera scribebat:
"Gruͤtzt mir den lieben
herren m. H. Bullinger; ich wellt so gern, das ich ime
ainmal ain dienst köndt
thain, der inn fröwen möchte; wellt ich doch warlich meinen
lyb nitt sparen;
dann er mir im hertzen lieb ist. Ich hab euch zuͦ Stain by
maister Jergen
Wympfern ain wintzler käß verordnet, den esset von unsert
wegen, und so ir
maint, das es nitt ain spott, so schribt ime noch um ain und
schickt und schenkt
inn von meinen wegen dem herr Bullinger."  Ego vero, mi
Bullingere, cum non
dubitarem tibi, qui animum hic spectaturum esses, gratum
fore hoc munus,
advehendos curavi duos opimi illius lactis caseos, qui
Augustę quoque in
praecipuis lauticiis habentur ita, ut bonus hic Petrus meus
illuc vectos magno
distrahat. Quorum alterum nunc ad te mitto per hunc nostrum
aurigam; qui si ad
palatum et stomachum tuum fecerit, nihil dubito te Petri
nostri liberalitate
pressi huius lactis nunquam non copiam habiturum. Praeterea
non habeo, quod nunc
scribam, nisi quod mitto scriptum a Buflero ad me datum de puella ista, quę nescio quibus malis artibus tot
perspicacissimos oculos mirificis praestigiis tot iam annis perstrinxit; puto autem ventrem ipsius ex INTERIMcentonibus
suffartum hunc in modum tumuisse.<fx>Hiezu a. R.: Ich gloub, es seyen lauter Interimsfezalumpen in diser metzen gewesen.<fe>
Certe de utroque recte dixeris: "Parturiunt montes"<f1>^#/+Horaz,^#/- poetica, 139.<fe> etc. Quid autem, obsecro, aliud sunt
ventricosi istius monstri tumores quam id genus ex variis rhapsodiis conflata fartura, quę dei se foetum impudentissime
mentitur, id quod res ipsa facile docet, si quis factitium hunc ventrem gladio spiritus, quod est verbum dei, prudenter
dissecuerit; ita nimirum alterum hoc virginis<fx>hoc virginis ^#/+am Rande nachgetragen.^#/-<fe> monstrum
alterius istius<fx>istius ^#/+am Rande nachgetragen.^#/-<fe> typum appositissime praetulit. Quod utinam tandem intelligant
monarchae nostri, et quotquot christianę reipublicae
gubernaculis admoti sunt,
ne perpetuo tanto totius orbis exitio dementari se
sustineant. Rem hanc vellem
Gvaltherus noster sua nobis suavissime musa diligentius
illustraret.
Magdeburgensium obsidio 8. novembris die, si vera ex Norico
scribuntur, nondum
soluta fuit; quam iam nihil dubito vel ista frigoris
inclementia solvit.
Fortissimus suorum adsertor Iesus Christus et illos et nos,
quotquot sibi
fidimus, de suis pariter et nostris hostibus quamprimum
vindicet regnique sui
pomeria data sua pace quam amplissime dilatet. In eo, mi
frater, mi anime, bene
ac ęternum vale cum sanctissima tua familia omnibusque
amicis et fratribus,
quorum iucundissimo conspectu atque colloquio dieculis
aliquot me oblectare
omnino nuper animus erat, postquam Biele rediissem; sed non
ita tulit itineris
ratio, quandoquidem Basilea Rheinfeldenum ad patruelem meum
profectus sum, inde
vero Pontum*, (*a.R.: Brugg!) postea recta huc mihi propter
conductum in hoc
servum properandum fuit. Dabit vero dominus, ut commodius
aliquo tempore diutius ac felicius vos fruar in domino.
Sed en caseum, quem allatum putabam, nondum misit d.
Wympferus; mittam igitur, ubi primum accepero.
Iterum vale.  27. novembris.
Tu ad me, obsecro, de comitiis vestris, et si quid aliud
est, diligenter. Es ist
des Buflers factor, der disen teutschen brieff geschickt
hat. Es solt mir der brieff langest zuͦkomen sin.
Bullingero suo.

<nr>[26072]</nr>
<ae>Ambrosius Blarer an Bullinger</ae>
<od>Biel, 7. April 1556</od>
<vo>Autograph: Zürich StA, E II 357, 426.(Siegel...)</vo>
<dr> <dr>
<re> </re>
<tx>Non possum nunc, ita me ames, quicquam, mi venerande
charissimeque B[ullingere], nisi quod mitto scriptum plenum de
responsione regis Ferdinandi; aliud, mox ut a te rursum recepi,
Basileam misi proxima dominica recepturus et, ut tibi
describatur, diligenter curaturus. Addo aliud scriptum, quod
nimia mea festinatio nuper reliquum fecit, ne cum altero illo
mitteretur. Ignosce per Iesum Christum, quod nihil praeterea
scribo; est negocium domesticum, quod valde me torquet, cuius
causa multa ut nunc scribam opportet. Gratiam tibi maximam habeo
pro amantissimis tuis literis. Efficiam proxima occasione, ut,
si nec eruditione nec pietate, prolixitate tamen literarum paria
tecum faciam. Ora pro nobis diligenter cum tua domo, quam ut cum
omnibus amicis officiose salutes, obnixe te quęso. Fuchsio tuas
reddidi, quem etiam de nuncio iam certiorem per adulescentulum
feci et scripturum puto. Precaberis pro illo assidue; non potuit
impotentem animum sic tranquillare, ut nunc in Christi cęna
conviva nobis adesse auderet. Supra modum vicem illius doleo et
fore spero, ut domini spiritus istam mentis amaritudinem boni
viri rursum charitatis dulcedine suaviter evincat. Bene vale.
^$Biennę 7. aprilis 1556.
^$T[uus] Ambr[osius] Bl[aurerus].
<lz>[Adresse ...]: (auf dem 3. folg. Blatt:) D. H. Bullingero
suo..

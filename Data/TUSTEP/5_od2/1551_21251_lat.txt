<nr>[21251]</nr>
<ae>Anna Hooper an Bullinger</ae>
<od>Glocester, 27. Oktober 1551.</od>
Ep.Tig. III, S. 70.
Orig. mit aut. Unterschr.
(nut d. Name.)
S. P. D.  Quo tempore tabellarius huius nobiscum praesens
fuit, duo propemodum in causa fuere, quominus ad te
rescriberem: unum propterea quod lingua Germanica animi mei
sensum exprimere non valeo, alterum quia tot tantisque
urgentibus negotiis implicita obruebar, ut vix suppeteret
mihi ocium. Ipse tamen  amor, quo te prosequor ardentissime,
a meis negotiis paulisper integram me abstraxit ac eisdem
penitus usque in aliud tempus supersedere coegit. Tum
denique ad currentis calami assiduum commertium quam
iucundissime memet accinxi, ut hac industria abiectissimis
meis litterulis animo tuo utcunque satisfacere possem. Et
enim cumprimis amo, diligo, exosculor, gratias quoque ago
maximas, qui et elegantissimas et benignas literas ad me
dare sis dignatus, cum hactenus in scribendo negligentior ac
remissior fui. Sed accepta tua epistola omnem mihi excussit
inertiam. Quamquam hoc tempore non sinunt negocia, tamen
omnia, quae ad te scribere decrevi, huic Mercurio evolvi et
quÄ™so, ei adhibeas fidem, quum pingere amplius prohibet
tempus. Merito autem plango tuam absentiam, qui mihi
extitisti amicus praestantissimus (imo dicam patronus) et
adeo tuis beneficiis me tibi devincisti. Etiamsi vitam
oppigneraro (minus bona) pares tib referre gratias nequeo;
ideo cum vita et bona non respondeant referre gratias, licet
tamen habere. O utinam autem distantia horum locorum tanto
intervallo corpora nostra non disiunxerit, ut liceret nobis
ea familiaritate uti, qua antea usi sumus. Spero tamen brevi
te Angliam visurum*; (* a.R.: visirum) quod si praestare
voluisses, me tunc fortunatissimam dicam, cui iam diu
desiderata praesentia rursus frui liceat. Quaeso, mi pater,
meo nomine uxorem tuam, mei matrem, plurima impartias salute
et salvere iubeas alios meos amicos una salute omnes.
Gloucestriae  27. octobris 1551.  Vale.
Rachel est optima valetudine (sint deo gratiae) et salutat
te et tuam uxorem quaeritque tuam benedictionem et
praecatur, ut in benedictione tua dignetur illi deus
benedicere.
Vostre parfaiet amie a jamais hobligee Anne Hopere*.
(* a.R.: -e (=etc?)
Praeclarissimo viro d. Henrico Bullingero, ecclesiae
Tigurinae episcopo.
Darunter von Bull.s Hd.:  "Anna Hopera"

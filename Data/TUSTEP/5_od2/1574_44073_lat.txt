<nr>[44073]</nr>
<ae>Johann Jakob Grynaeus an Bullinger.</ae>
<od>Rötteln, 17. August (1574).</od>
Zürich StA, E II 348, 480. / Orig.(Aut.)
S. D.   Literas d. Erasti in tempore praestantiae tuae, vir
clarissime,
exhibitas esse laetor; cupio enim non haec tantum, sed etiam
multo maiora
officia utrique vestrum, si sit in viribus, probare. Literas
autem tuas
Montbelgardia reversus accepi ac tibi, quas possum maximas,
ago gratias,  qui in
hac aetate tua inque tanto studiorum et occupationum
<gr>sunaJroismw</gr>, quo
te a multis annis distineri audio, non graveris per literas
cum homine obscuro
<gr>sumjilologein</gr> Equidem cum senum bene meritorum de
ecclesia religiosa
observantia mihi semper cordi fuerit, non potest non esse
gravissimum, quod abs
te tuique similibus proficiscitur. Praesidi nostro literas
tuas legendas
exhibui; is iussit, ut reverenter ipsius verbis omnia fausta
tibi comprecarer.
Arbitror etiam vos isthic edoctos de Montbelgardiana
visitatione, cui me
principis mei et Georgii Friderici, marchionis
Brandeburgici, mandatu interesse
oportuit mense iunio. Eadem autem eius <gr>ajormH</gr> fuit,
quae superiore
anno, videlicet dissidium verbi ministrorum circa
eucharistiae negocium,
<gr>analHyw  Cristou kai pantacousian</gr> Doluit plurimum
<gr>Jumomacia</gr>,
quam in nonnullis suspiciones et aemulatio hactenus
aluerunt. Sed illud iucundum
fuit quod doctrinae P[etro] Tossano p[raeclarae]
m[emoriae] multis annis traditae et tota ecclesia et
consiliarii comitis
Friderici ex aequo amantes essent et studiosi. Multa sunt de
mysterio coenae pie
<gr>kai epieikws</gr> dicta. <gr>Susoiceiwsis</gr> ministri,
rerum,
manducantium, oris a me prolixe tradita est. Multa paucis
complector. De persona
Christi, de humanae in Christo naturae veritate contra
ubiquitatis dogma publice
et privatim cum fratribus Gallis contuli. Collegas habui m.
Balthasarem
Bidembachum (cui haud scio an satisfactum a me sit) et d.
Sulcerum nostrum, qui
tamen literis meis admonitus serius venit nec Reichenweiram
nobiscum perrexit.
Data est opera, ne quis loco moveretur, ne vel ubiquitatis
vel alterius
<gr>kenojwnias kai eterodidaskalias</gr> tradendae locus
esset. Dissidentes
monuimus, ut invicem ignoscentes pacem colerent. Spero
futurum, ut, qui frigidam
hactenus suffudit et oralem (quam vocant) manducationem una
cum ubiquitaria
crambe tantopere ursit, alio traducatur, ubi ministerium
eius magis quam
Montbelgardiae fructuosum sit. Quodsi in eius locum pacis
iuxta ac veritatis
amans substituatur, tranquilla, ut spero, erit ecclesia.
Audio p[raestantiam] t[uam] habere epistolas S[imonis]
Grynaei p[raeclarae] m[emoriae] de rebus gravissimis
scriptas.
Eas, si modo particularia quaedam et arcana non habent,
legere cupio et aliis
eius viri scriptis adiungere. Oro itaque, ut copiam illarum
mihi facere tua
praestantia non gravetur; <gr>antidwron</gr>, quod sit
<gr>antayion</gr>, nescio
anne polliceri possim.     Domino Rodolpho Gvalthero
scripsissem, si et gratam
esse <gr>prosjwnHsin</gr> nossem et otium hoc tabellario ad
iter iam accincto
fuisset; ei tamen et domino Simlero ac d. Guilielmo Stuckio,
veteri meo
<gr>yumparastatH</gr>, caeterisque collegis tuis, dominis
mihi honorandis,
salutem precor a Christo. Arbitror mihi intra paucos dies in
aulam mei principis
synodi nomine abeundum, ac tum, si dabitur venia, d. Erastum
conveniam.
Bene vale, vir reverende.
16. calendas septembris Roetelae marchicorum Badensium.
Tuus totus Iohannes Iacobus Grynaeus.
Exemplar thesium, de quibus in disputationibus nostris
theologicis agimus,
mitto, quod tibi veterano et emerito Christi militi
tyrocinii specimen non ingratum fore sperarem.
Pietate, meritis et doctrina clarissimo viro d. Henrico
Bullingero, Tigurinae
ecclesiae antisti[ti], domino suo plurimum colendo.
          Tiguri.

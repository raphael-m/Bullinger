<nr>[20105]</nr>
<ae>Baldassare Altieri an Bullinger</ae>
<od>Ferrara, 9. Mai 1550.</od>
Zürich StA, E II 365a, 502. / Orig.(Aut.)
Pręstantissime Bulingere. Dum huc proficisc[er]er
quorundam fratrum gratia,
forte in hospitio Angeli mihi occurrit dominus Marcus
Roistus, compatriota tuus.
Is cum mihi dixisset iter se habiturum Venetias versus,
efficere non potui pro
veteri nostra consuetudine, quin ipsum amicis meis
commendarem, ita ut sive
pręsens seu absens operam meam, ut debeo, Tigurinis
pręstem in eo, quod
possum. Vale in domino et reliquos amicos saluta meo nomine.
Datum Ferrarię   9. maii 1550.
Tui studiosissimus Balthasar Alterius.
Doctrina et pietate ornatissimo domino Henrico Bulingero,
Tigurinę ecclesię
antisti[ti], domino ac fratri semper colendo.
       Tigurum.

<nr>[26078]</nr>
<ae>Celio Secundo Curione an Bullinger</ae>
<od>Basel, 15. April 1556</od>
<vo>Autograph: Zürich StA, E II 366, 58.(Siegel...)</vo>
<dr> <dr>
<re> </re>
<tx>C[oelius] S[ecundus] C[urio] per Christum Iesum S. P. D.
^$Accepi cum literis librum, quem mihi dono misisti, amicissime
et colendissime Bullingere, utrumque mihi tanto intervallo
gratissimum munus; nam et literis tuis vehementer recreor et
libris indier eruditior atque ad pietatem instructior fio. Quare
pro utroque munere mihi longe gratissimo ac iucundissimo gratias
ago quam possum maximas. De filio meo, qui te salutavit, recte
censes; nam ipsi, ut te reverenter meo nomine salutaret, quod
tunc occupationibus scribere non poteram, diligenter mandavi. De
beneficio, quod scribis te nullo eum affecisse, maximo eum
beneficio affecisti, si ei abeunti salutaria, ut soles, monita
dedisti. Haec enim ad illas divitias illasque opes, quae nonquam
interire possunt, referenda sunt. Quare nihil est, quod te hic
peccasse dicas, qui beneficium vel maximum contuleris amoris
erga nos tui. Vale, mi colendissime frater, et me in numero eo
habeto, quo me ante annos et deinceps 12 habuisti. Salutant te
voxor, liberi, gener, qui hac filiam meam post annum morbum ad
Thermas ducit Helvetias. Saluta uxorem cum dulcissimis liberis,
gener, quo domi habes, et propinquis et amicis.
^$Basileę 17. calendas maii 1556.
<lz>[Adresse ...]: Clarissimo viro domino Henricho Bullingero,
[eccl]esiae Tigurinae [anti]stiti vigilantissimo, domino et
fratri colendissimo. Tiguri.

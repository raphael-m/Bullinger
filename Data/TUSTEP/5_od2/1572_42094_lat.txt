<nr>[42094]</nr>
<ae>Tobias Egli an Bullinger.</ae>
<od>Chur, 11. Juni (1572).</od>
ZÃ¼rich ZB, Ms F 182, 158.
Gr. III, S. 343.
"Scripsi heri summo mane ad te et d. Hallerum breves
literulas, quibus spes
solidae pacis aperiebatur. At ita subinde aliud ex alio
exurgit, ut, quo loco
tandem sint venturae res nostrae, plane incertus sum. Supra
centum nigri et
excoriati rustici Sondrienses adsunt implorantes auxilium
contra Beccarias
nobiles, a quibus praeter omnem humanitatem in decimis quam
rigidissime ac
praeter debitum exigendis gravarentur. At cum iudices
derogati iam sententiam
primam praefectis Vallis Telinensibus detulerint ferendum,
hodie tulerunt in
gratiam Beccariorum. Provocabunt autem oppressi ad
communitates, quarum iudicio
quid futurum sit, deus novit. Ringuntur miseri, conqueruntur
oppressi; nemo est,
qui iuvet.    -      Heri etiam vesperi hora 6. ingressus
est magno comitatu
Conradinus Planta, Rhetiensis frater, utpote cui ante a
syndicis nostris contra
communitatum decreta et sententias salvum conductum
concesserunt accedendi ius
et discedendi a via tuto et impune. Mussant pene omnes
cordati et pii, nec omnes
hoc assever[ar]e et deffinire ex syndicis voluerunt. Vereor,
ne concisiones
sequantur ac turbae novae, nisi dei beneficio avertantur per
pacis studiosos et
rectos corde.    -      Anxie laborarunt monachorum
fautores, ut exteri monachi
a Valle Tellina expulsi recipiantur; laborare enim se inopia
praedicatorum, qui
Quadregesimae tempore populum erudiant etc. Denegatum hoc
illis est a dominis,
qui decretis super haec iam pridem stare volunt.   -
Peperit uxor mea hodie
et novo me auxit filio. Sic labores, miseria et paupertas
subinde mihi accrescunt."
11. iunii 67(!), Curiae.

<nr>[20026]</nr>
<ae>Joachim Vadian an Bullinger</ae>
St. Gallen, 27. Januar 1550.
Zürich ZB, Ms F 62, 514.
St.G. Mitt.30, S.829ff.
S.  Primum tibi, Bullingere frater, amplissimas gratias ago
de missis ad me
libellis, quorum alter peramarulentus et parum ad docendum
idoneus, alter sic
eruditus et pius, ut vel ipsi persuadere pontifici posset,
modo mens eius
utcunque ad se redeundum esset parata. Plane d. Vergerio
dignus est, quem et
maiora et doctiora etiam in lucem aediturum nobis
persuademus. Italus quidam
pasquillum numeris vernaculis composuit, in quo omnium
cardinalium, qui Romae
sunt, nomina posuit, caussis ordine enumeratis, cur nullus
iure queat in
pontificem eligi. Reginhardum quidem Polum lectum fuisse
frequentibus suffragiis
fatetur, sed reiectum dicit ea sola caussa, quia Lutheranus
sit. Eum libellum
quidam ex nostris, qui illinc iis diebus rediit, legisse
aiebat, verum obtinere
non potuisse, ut exemplo potiretur. Illud constat, Galli
partes cardinali
Ferrariensi admoliente valde regnare, et arbitror aliquem ex
Italis, fortasse
Florentinis, lectum iri, qui illi faveat ex animo; Caesaris
enim potentia non
collegio modo, sed summis aliquot magistratibus Italię
suspecta est, nec est
a paucis deliberatum illic de summovendis in totum ex Italia
Hispanis.
Conscribetur exercitus Germanicus brevi, et latitant sparsim
in agro
Wirtembergensi plusculae equitum turmae peditumque catervae,
neque sane constat,
quonam ille bellum sit moturus. Stipendiarios suos omnes
admonuit Bavarię dux
Guilhelmus, quo esse in procinctu pergant, ut, die quocunque
evocentur, sint
parati. Multi mussitant, bellum affuturum tale, quale multi
anni non sint
experti. Det d[ominus] gratiam, ut iniusti et impii
tyrannorum conatus suo
successu careant et meritis poenis affligantur.   -    Quod
meum silentium parum
aequo hactenus animo tulisti, valde gaudeo* (*a. R.:
"gaudio"); intelligo enim
non solum, quantum me ames, sed etiam quam gratę tibi
meae literae sint,
utcunque rudes et incultę. Sed magno tamen dolore accepi,
quod ea mea ista
premere suspicione* (* a. R.: "suspitione") pergis, ceu
praeter opinionem in
nuperrima litigatione senatus nostri adversum Antronium
quaedam invitis nobis
acciderint, quorum culpa merito vel tibi vel honoratissimo
viro consuli Lavatero
debeat adscribi. Cur istaec* (*a. R.: "isthaec"), mi
Bullingere, tibi veniunt in
animum? cum ego de gratitudine, immo* (*a.R.: "imo") vero et
laetitia non mea
modo, quae etiamnum maxima est, sed universi senatus et
urbis totius nostrae tam
testatas et plenas fide et veritate literas confestim a
finito dissidio
transmiserim deque singulari fide et iam nunc immortali apud
nostros
benivolentia tantum non panegyrim conscripserim? Sancte iuro
tibi per deum
im[m]ortalem, me, senatum, populum, urbem totam gratam esse
et contentam nec
habere, quod ullis de legatis queramur (nam horum fidem
sumus experti). Solum
hoc quibusdam cupitum, quod quaedam paulo explicatius essent
a scriba reddita,
quam sunt calamo eius exarata, neque dubitamus amplius, quin
omnia eo modo
reddiderit, quo sunt a legatis conclusa decretaque.
Suspectissimum enim fuisset,
si pro nobis ubique fuisset pronuntiatum. Wir habend allain
von dem staygeren
dess veld-und walchgeltz (wo not infiele) gezwyflet, das der
landtschreyber
ettliche wort ußglon haben solte; sydmal aber uns der teurr
und weyß, treuw man
Lavaterus desselben erindert und bericht hat, sind wir aller
ding zefriden; dann
das staygeren der anlagen am maysten über unser aygen burger
gangen were, die
die grosten somma leynwat blaychen und walchen laßend, und
die gotzhußleut wenig
mer dan nun den zechenden pfenning gäbend; darum wir in
dissem fall wenig
ierrthumb und gar khainen unwillen hand, sonders aller
dingen wol zuͦfriden
sind. Und sag üch, das ich meins erachtens nit
zwaintzigtaussend guldin fur den
infall disser rechtferrgung von miner herren wegen nemen
welt, dan das eß
ergangen were, wie eß ergangen ist und gotlob mit
handthabung dess billichen und
rechten zuͦgangen ist. Antronius quisquilias, nos pro
iuris nostri evidentia
grana ipsa et adipem sumus assecuti et gratias habebimus
urbi Tigurinae tibique
immortales, quod virum illum incomparabilem, utcunque
gravatum corporis
valetudinisque molestia, ad nos legavistis, cuius prudentia
providentiaque omnia
longe felicissime sunt expedita; quae quidem, si, ut spero,
vel hoc anno te
invisam, longe uberius coram enarrabo, quam calamo queam
depingere. Proinde, vir
longe omnium amantissime, te oro et obtestor, hanc conceptam
de nobis opinionem
longe abiicere ex animo et ad corvos remittere velis meque
audire non graveris,
qui coram iudice nostro deo verum tibi refero; sed et de me
tibi persuadere, ut
si vel toto hoc anno siluerim, nihil minus me candidissimo
animo et sancta
amicitiae fide integra erga te tuosque et immobilem futurum.
Rarissime scribo
etiam amicissimis nec scribo nisi commodum oblatis
argumentis. Faciunt enim
negotia* (* a.R.: "negocia") et remoratur etiam senectus, ut
in saepe scribendo
minus sim civilis; sed interim animo sum, ut nihil me magis
oblectet, quam
doctorum hominum literę. Ich bin ietz zuͦ wiechnacht
daß zechend mal in das
burgermaisterampt unserer statt gewätten worden und besinn
mich nit, das ich
vormals ie mit mer zuͦfallen geschafften beladen gwesen
sey, allain unser
burgerschafft halber, das diss (ob got wil) letztstes mal.
Proinde boni ut
silentium nostrum consulas, te oro. Vale. Sangalli,  27.
ianuarii, anno 1550.
Ioachimus Vadianus.
Doctissimo pientissimoque viro domino Henrycho Bullingero,
amplissimae urbis
Tigurinę episcopo, domino suo unice colendo.
                  Zürich.

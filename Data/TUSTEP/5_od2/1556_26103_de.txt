<nr>[26103]</nr>
<ae>Lorenz Meyer an Bullinger</ae>
<od>Lauingen, 19. Mai 1556</od>
<vo>Autograph: Zürich StA, E II 356, 151.(Siegel...)</vo>
<dr> <dr>
<re> </re>
<tx>S. Uff den 15. maij, vilgeliebter h. gfatter und
christlicher bruͦder, min ??. Heinrich, bin ich uß gottes hilff
durch das verruͦcht gsind des kriegsvolks widerumb heimkhommen
und hab üwer schriben an h. Grego. Lowerern<f1>Gregorius Lewerer (zog 1555 mit Meyer in die Fremde, vgl. den Vermerk auf dem Schreiben von Lauingen an Zürich vom 30. Sept. 1555 in Zürich StA, E I 1. 3b). - Lit.: ^#/+Pfarrerbuch^#/-.<fe> ime zuͦgesand
ylentz, daruff er mir vil und langes schriben zuͦgstelt, welches
diß die summa ist: er sye zuͦ arm, hab jetzunder nüt inn handen,
wüsße ouch vor Johan. weder wyb noch kinder ze reichen und zuͦ
imm nemmen; es stande seltzam, wüsse nitt, ob er möge blyben
oder nitt etc. Man sage, ee dann die ernd khomm, werd unser ding
ein end haben. Bittet, man solle noch ein kleine zit gedult
haben, biß er sine sachen koŁnne richten. D. Lętus schribt üch,
wie es stande by uns und anderstwo; darby laß ich es ouch
belyben.
^$Es habend sich inn dißem grümppel viler hertzen uffgethon und
zeigtt, wo sy daheimen sind, sich mer gfürchtet by gott denn by
dem tufel, gruwen, das sy sich des evangelions bladen und nitt
by dem babst belyben, wunderreden und grusamme lugen und
lesterung usgossen, das sich einer moŁcht wunderen, wie doch inn
deß menschen hertzen koŁnne ein soŁlicher tüfel verborgen ligen
etc.
^$Herren Caspar zuͦ TaŁllikon hab ich gebätten und befolhen, das
er mir das min in trüwen verhandle, wie er wol weißt, hab alle
sachen verricht, nitt anderst weiß ich, in hoffnung, man werde
mir das min mitt friden lassen bliben. So aber die invidia oder
sunst andere gschwinde lütt weltind ettwas handlen, desse mich
doch nitt versich, begeren ich rachth/rechtz antwortt ze geben
etc. Das man mich nitt überyl, angesehen das ich also inn verren
landen in miner g. h. dienst bin mitt minem grosßen schaden etc.
^$In yl zuͦ Lauwingen 19. maij 56. Gruͤßend mir all guͦtti lütt
etc.
^$Laurentius.
<lz>[Adresse ...]: Dem frommen, wißen und hochgelerten h. m.
Heinrichen Bullingern, praedicanten zuͦ Zürich, minem geliebten
gfatteren und alten guͦten frund zuͦ handen etc. Zürich.

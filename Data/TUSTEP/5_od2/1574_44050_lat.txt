<nr>[44050]</nr>
<ae>Durich Chiampell an Bullinger.</ae>
<od>Chur, 16. Juni 1574.</od>
ZÃ¼rich StA, E II 377, 2610.
Gr. III, S. 483f.
Q SG IX, S. XLVI - XLVII.
Septimana proxime natalem domini subsequente indicaveram
senatui Curiensi: me
domum esse discessurum; propter causas, quas tibi olim
significabam. Responsum
illorum fuit: se petere, ut manerem; et quum spatium
temporis, dum montes
intermedii nivibus liberarentur et sic tutum commodumque
iter habere cum familia
possem - quod postulaveram -, concessissent, dixerunt: se
interim sperare, me
mutaturum esse sententiam, nempe ut porro manerem. Respondi:
me non libenter,
sed nonnisi coactum, causis iam ipsis indicatis et urgente
conscientia,
discedere, quum viderem, me tantopere iis, qui me vocarint,
displicere. Unde me
esse mansurum, si quidem animadverterim, illos serio petere
cupereque, ut maneam
: id est, si correxerint id, quod praecipue in ipsis dominis
desiderarem
accusaremque neque ipsi negare novissent.   -     Septimana
sancta porro, quae
vocatur, consulem adiens, ei ut senatus principi indicavi
dixique: ipsos
dominos forsan expectare, ut brevi iam abeam; verum quum hoc
anno nix in iugis
montium mihi transcendendis vix ante iulium mensem sit
dissolvenda - id quod
eventus approbat, quum adhuc vertices illorum late, qua
nobis est transeundum,
nivibus teneantur occupati -  non posse me, nisi magno rerum
mearum incommodo
simul et periculo, cum uxore gravida et alioqui non robusta,
sed plus satis
imbecilli et quae sit calendis circiter iuliis, volente deo,
levanda utero
parituraque, ante finitum eius puerperium discedere; quod
futurum  esset mense
augusto vel circa initium septembris. Unde, si domini
concesserint, velle me
hortos et quod parum fundi habuissem hactenus, solito more
curare colereque et
ad illud usque tempus sub conditione semel condicta, ut
supra, manere
discessumque differre. Respondit consul totius senatus
nomine: ita me posse
facere, iterum dicens: sperare se fore, ut maneam nec
discedam;  -  id quod
ipse nudiustertius in contentiuncula quadam inter nos domi
suae fassus est.
Interim mire anxius et animi anceps eram, utrum ex duobus
mihi esset faciendum:
manendumne an discedendum? memor utique verborum tuorum et
aliorum piorum
fratrum admonitionum, imprimis vero diversis scripturae
sententiis locisve,
animum meum huc et illuc distrahentibus anxiumque
tenentibus: hinc quidem, si
discederem, illis, quae ipse dominus Ioan. 10. cap. de
pastore bono et de
mercenario, qui viso lupo fuga sibi consulat, dicit, atque
quae Paulus Act. 20.
cap. tanta cum gravitate et pondere dicit, imo tonat:
"Attendite", inquiens,
"vobis et cuncto gregi, in quo vos spiritus sanctus posuit
episcopos ad regendum
ecclesiam dei, quam acquisivit sanguine suo;" dum praedicit,
post discessum suum
lupos graves ingressuros, qui gregi non sint parcituri;
maxime cum viderem, quid
periculi huic ecclesiae a lupo Gantnero immineret  -  cum
quo omnia hactenus per
causam et simulationem videantur facta  -  et ab aliis cum
ipso colludentibus;
-  illinc vero, si manerem, dum propter causas olim tibi
indicatas  dubito, an
ullae hic sint oves, quas dominus velit meae fidei
commissas, quibus pastor ego
tantopere displiceam, rursus Christi domini sententia
diserta et minime ambigua
occur[r]ente, quam in haec verba is pronunciavit: "Quicunque
vos non exceperit
neque audierit sermones vestros, exeuntes ex aedibus vel
civitate illa excutite pulverem pedum vestrorum."
Quum hinc igitur anxius, saepius suspiriis etiam ac
gemitibus dominum orarem, ne
pateretur me affectibus pravis raptum hic aliquid contra
ipsius voluntatem
sanctam committere, sed ut gressus meos in viam, quae sibi
placeret, dirigeret,
etiam si sit mihi patiendum subeundumque, quod non modo cum
damno et iactura
rerum, sed et cum contumelia et ignominia coram hominibus
coniunctum sit: ecce
omni hic scrupulo, deo rebus moderante, liberor. Namque dum
iunior Pontisella
dominos consulit urgetque, ut sciat, utrum faciat: num
alterius scholae
magisterium ambiat an expectet, ut post me huic ecclesiae
praeficiatur?  -  quod
constat  -, atque dum et ille et domini verentur, ne. si
rogarer: utrum manere
an discedere velim? respondeam: me mansurum,  -
senatusconsultum a dominis fit
(haud curantibus neque me interrogantibus: quid ego animi
haberem? neque domino
collega quicquam consulto), ut ego dimitterer et Ioannes
Pontisella loco meo
susciperetur; id quod factum conclusumque demum domino
Thobiae vocato
indicarunt, orantes, ut assentiatur. Et mihi non indicarunt
quicquam, antequam
ego, re ex aliis cognita, consulem adiens ex eo quaererem:
an iam ministerio
cedere recedereque debeam, an ad finitum usque uxoris
puerperium manere? Ad quod
nihil dum certi responsi accepi, nisi: quum dimissionem
petierim  -  quod tamen
factum est modo supradicto, ut ipse confessus est  -, ideo
me esse dimissum. Ut
ex illis nunc demum cuivis suboleat, qui aliquid habeat
narium, quid monstri iam
olim, Pontisella adhuc vivente seniore, sit alitum, quidve
practicae, ut
dicitur, moliti sunt aut consilii agitarint non solum contra
me, verum etiam
haud dubie contra dominum Thobiam, pro Gantnero et iuniore
Pontisella, certe
paribus, quum alter eorum a synodo sit exclusus nec cum illa
unquam
reconciliatus, alter vero itidem nunquam a synodo sit
examinatus neque a quoquam
synodi nomine. Qui quam inter se iam dudum colludant, etsi
hactenus id mire
dissimularint, vel eo satis iam produnt, quod iam palam
omnibus quam
familiarissime inter se conversantur, in ipsa platea etiam
ab aliis secedentes
et arcana inter se colloquia miscendo. Verum quid adversus
Thobiam moliantur,
metu Tigurinorum haud immerito Curienses cohibent altaque
mente repostum
premunt; quod tamen non ita diu facere queant, quin tandem
et etiam perinde
emanet erumpatque, nisi prorsus me animus fallat.
- - - - - - " pro Gantnero et iuniore Pontisella, certe
paribus, quum alter
eorum a synodo sit exclusus nec cum illa unquam
reconciliatus, alter vero itidem
nunquam a synodo sit examinatus neque a quoquam synodi
nomine", die auch ihr
geheimes Spiel jetzt dadurch offenbaren, dass sie nun ganz
offen mit einander
verkehren. "Verum quid adversus Thobiam moliantur, metu
Tigurinorum haud
immerito Curienses cohibent altaque mente repostum premunt,
quod tamen non ita
diu facere queant, quin tandem etiam perinde emanet
erumpatque, nisi prorsus me animus fallat."
Curiae, die  16. iunii 1574.

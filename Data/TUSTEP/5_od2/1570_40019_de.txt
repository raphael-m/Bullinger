<nr>[40019]</nr>
<ae>Bullinger an Hans Rudolf Bullinger.</ae>
<od>(Zürich), 26. Februar 1570.</od>
Zürich ZB, Ms F 37, 422. / Orig. (Aut.)
Gott mitt uns. Fuͤrgeliepter sun, die unruͦw zuͦ
Luzern
ist einmal gestillet und sin min herren wider heym. Die 4
Ort hand gescheyden: Ury, Schwyc, Underwalden, Zug. Die
allten knächt uß Franckrych, sagt man, kummend all (ja,
welche noch überig) heym. Der uffbruch der 6000 wirt bald
angan; da ist weder amm wätter noch sunst weder glück noch
heyl. Eveniat eis secundum dei iudicium. Ich dancken dir umb
die 2 räbhuͤner und 2 würst. Hie schicken ich dir den
dickenpfennig für die 2 räbhuͤner. Bist hön, das ich dirs
bezalen, so schenck den dickenpfennig der Susana.
Gruͤß mir sy, Lysinli und din huß. Von Glaris hör ich noch
nüt. Es gruͤst dich all min volck. Gott mitt üch.
Sontag - iß häring - oculi mei 1570.
H[einrych] Bullinger der ellter.
Gruͤß mir j[unckher] Hansen und sin huß.
Minem lieben sun Hansen Rodolffen Bullinger, pfarrer zuͦ
Berg.

<nr>[42200]</nr>
<ae>Bullinger an Hans Rudolf Bullinger.</ae>
<od>(Zürich), 1. Dezember 1572.</od>
Zürich ZB, Ms F 37, 427. / Orig.(Aut.)
Gott mitt uns. Fürgeliepter sun, din schryben hab ich by
disem empfangen; er hat
aber hinwäg geylt, das mir nitt worden wyl, h. doctor
Burgowern zuͦ schryben,
wil imm aber, wils gott, by nächster bottschafft schriben.
Doch hab ich von der
sach, die er an mich bringt, hievor by Hans Heinrychen,
Josues knaben, und
gester durch den hie yngeschloßnen brieff geantwortet und
min iudicium zeigt m.
Hans Conradten(?). Begär, das du den brieff fürderlich gen
Schaffhusen an m. H.
Conr.(?) fertigist; acht wol, er werde es mitt h. doctorn
communicieren. Den
gruͤß mir trüwlich; hätte imm gern grad jetzund
geschriben; ist nitt müglich.
Gott mit dir und Susanna und kindern. All unser volck
gruͤst dich; gruͤß mir
j. Hans Peyer. Gott verlihe imm guͦte zyt.
Datum postera Andreae  1. decembris 1572.
Bullinger.
Das lied ist wäsenlich gemacht. Quaeso, quis author.
Minem lieben sun Hansen Rodolffen Bullinger, pfarreren zuͦ
Berg.

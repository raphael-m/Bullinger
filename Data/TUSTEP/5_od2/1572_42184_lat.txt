<nr>[42184]</nr>
<ae>François Hotman an Bullinger.</ae>
<od>Genf, 12. November (1572).</od>
Zürich ZB, Ms F 62, 268. / Orig.(Aut.)
S.  Venerande pater, dederam superiori mense ad te literas
et una cum iis
scriptum quoddam coniunxeram, quo status Galliae
continebatur. Amicus meus, cui
illa commiseram, Basileam iter faciens dedit illa civi
cuidam (ut ait)
Basiliensi, cui nomen est Conrado et habitat, ait, in foro
piscario. Novi
quondam illic istoc nomine quendam mihi suspectum; cupio
scire, an fasciculum
tibi curarit. Plura fere non possum propter febriculam, quae
me adorta est.
Utinam sapientissimus senatus vester ceterique prudentissimi
Helvetii serio de
suis rebus agitent! Nam qui ex aula Galli huc aliquid
nuntiant, scribunt
carnifices nostros vobis vehementer minitari. Ad summam:
Ruppellani, Montalbani
et Nemausenses aperte iam armis contendunt; si aliquantulo
subsidio iuvari
possent, ut interea carnifices isti impedirentur, consilium
mutare cogerentur.
Utinam, quemadmodum Tridentini f........ fecerunt atque adeo
sanguine tot
victimarum sanxerunt, vos quoque una cum Palatino cum
nostris Genevensibus
foedus aliquod pium et defensivum (ut aiunt) iniretis! Quod
institutum, nisi
Minervam docere<f1>Adagia, 1, 1, 40 (LB II 43).<fe> nollem, auderem affirmare religioni et
literis sanctis fore consentaneum.
Vale, venerande pater, et salve. Commendo me et miseram meam
coniugem et liberos carissimos tuis precibus.
Genevę  12. novembris.
Dignitatis tuę studiosissimus Hotomanus.
Venerando parenti meo domino Henrico Bullingero, theologo
praestantissimo et
fidelissimo, ecclesiae Tigurinae pastori.
             Zurich.
Vgl. Beza an HB  12. Nov. 1572.

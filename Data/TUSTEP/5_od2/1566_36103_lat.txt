<nr>[36103]</nr>
<ae>Matthieu Coignet an Bullinger</ae>
<od>[Paris], 20. August 1566.</od>
ZÃ¼rich ZB, Ms  F 62, 123. / Orig. (Aut.)
Cum (pater charissime) cogitarem nullas iamdudum ad te literas dedisse, quibus tum de studiis tum de statu certior
posses fieri, nunc bonam scribendi occasionem nactus non dubitavi aliquid ad te scribere. Quod enim nihil iam dudum ad
te scripserim, certae lectiones obstaculo et impedimento fuerunt, ut non tam saepius, quam potuerim ad te liter s
miserim. Tamen certo scio te eas tam aequo animo accepturas, quam si iamdudum ad te scripsissem, dum tu occasionem quare
noveris. De studiis nostris si quid scire desideras, sic habeto nobis secundum officiorum et secundum carminum librum
Horatii cum quibus dum Luciani Graecis dialogis prelegi, quae quidem lectiones mihi charae atque admodum curae sunt
neque eas libenter amiterem, nam iis amissis, ut praeceptor dixisset, non amplius recuperare possem. De valetudine autem
scito nos omnes volontate dei optimi maximi valere, quod ut tu tali possis frui valetudine gauderem. Nihil ad te
praeterea possem scribere, nisi quod Eustachi Sancheti mater mortua sit. Dominus Stuckius te plurimum salvere iubet.
Salutabis etiam meo nomine, si placet, Doroteam et Veritatem et alios mihi amicos. Finem igitur scribendi faciam et
praecor deum optimum maximum, ut te semper incolumem in sua tutela conservare velit. Vale.
Datum decimo tertio calendis septembris 1566.
Tuus ut semper dilectissimus filius
Mathieu Coignetius.
  [f. 124b]  Doctissimo et eruditionis pleno viro domino d. Heinrico
Bulinge[r], ecclesiae Tigurinae ministro.                                            T[iguri].

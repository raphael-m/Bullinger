<nr>[42188]</nr>
<ae>Georg von Stetten an Bullinger.</ae>
<od>Bocksberg, 18. November 1572.</od>
Zürich StA, E II 378, 1883. / Orig.(Aut.)
S.   19^#'o octobris scriptas accepi. Crede mihi, scelus in
Gallia perpetratum . . .
. . . . . . . . .  ęditum non minus mihi adversatur quasi
continue quam tibi.
.. diversa inde colligi, sublatis scilicet tot millibus
dominum statuisse cum
reliquis longe severiorem ratiocinationem inire, domini
extremi adventum in
proximo esse etiam ista re voluisse declarare et ecclesiam,
quae sanguine
fidelium coepit, sanguine nunc fore finiendam aut certe
alium reipublicae statum
per orbem christianum inducendum esse et omnino insigne
aliquid imissurum, cuius
vel ideam aliquam non magis nunc animo quis concipere posset
quam de immani hoc
scelere unquam cogitasset. Convenit certe, ut, prout dicis,
ad tentationes
ferendas parati simus et in vocatione nihilominus vigilantes
simus. Dominus deus
noster gratiam concedere dignetur, ut ista praestare
possimus.        Apud vos
non omnia in tranquillo esse facile possum coniicere. Status
per Germaniam
plerisque in locis eiusmodi est, ut in Turcę adventu
plerique spem vel
solacium aliquod sibi promittant; spes miserabilis. Ego
impiorum mensuram
completam omnino arbitror et mox fore, ut iustę poenę
ab illis exigantur.
Scripta de rebus Gallicis, quae misisti, libenter perlegi et
ago tibi gratias,
quod miseris; eadem tibi nunc remitto. De statu rerum
nostrarum aliqua in
schedam inclusam hisce consignari curavi. Hoc praeterea
addo, quod marchio
Anspachiensis et episcopus Aistettensis suis rusticis et
subditis quibus libet
mandarunt, ut arma comparent et armis mox instituti sint.
Rex Polonię dicitur
designatus electoris Brandenburgensis frater. Scotie rex
parvulus obiit non sine
suspicione veneni. Sępe cogito de loco comodo, in quem
necessitate postulante
familiam ablegem; accurrunt plura exempla eorum, qui
eiiciuntur subito ab iis,
apud quos paulo ante humaniter recepti erant, quae me
hęsitabundum reddunt.
Sed novit deus suis in tempore et consilium et auxilium
comodi praestare.
Bene vale.
Datum Bocksberg  18. novembris 1572.
Reverentiae tuae studiosissimus Georgius a Stetten.
Domino Henrico Bullingero etc.

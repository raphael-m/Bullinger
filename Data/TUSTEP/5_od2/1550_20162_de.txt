<nr>[20162]</nr>
<ae>Johannes Blasius an Bullinger</ae>
<od>Chur, 8. Juli 1550.</od>
Zürich StA, E II 365, 426.
Gr. I, S. 170.
Fründtlicher und recht geliepter her und cristenlicher
bruͤder, uß jüngst
zuschriben Hanß Tscharners hab ich üwer und sin meynung min
son Titen betreffend
eigenlich verstanden und dancken üch beiden pillich zum
trüilichisten, und gfalt
mir dieselbig üwer meynung. Hieruff schick ich üich abermals
den knaben, mit
ernstlichem pit, wellendt mit im handlen nach üwerer
erpietung und wie ich üch
vetruw. Wie ir aber den knaben underbringent und was mir
gepürdt pis uff
wienachten zu geben, wellendt mich berichten, damit und ich
dasselbig zu rechter
zit mög uffpringen und glouben halten; dan wiewol vil cronen
py unß uff das
sindt gseidt, mir sindt aber wenig er[r]unnen etc. So schick
ich hie 1 ducaten;
davon sond ir nemmen die 6 batzen, im gelichen, mitsampt der
zerung, das übrig
zu siner noturfft, es weri ein juppli oder ein linis bar
hosen, und thuend also
'spest durch gottes er willen etc.  Zuͦ Cur, am 8. iulii,
anno 1550.
Johannes Blasius, üwer williger.
Ornatissimo viro d. Bullingero, fratri ac d[omino] suo
observandissimo.
Vermerk von Bullinger unten a. Rd.: "Hae sunt ultimae, quas
scripsit; mox enim peste correptus migravit."

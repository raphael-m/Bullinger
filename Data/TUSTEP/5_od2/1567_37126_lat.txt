<nr>[37126]</nr>
<ae>Johannes Haller an Bullinger</ae>
<od>Bern, 28. Oktober (1567).</od>
Zürich StA, E II 370a, 540. / Orig. (Aut.)
S.  Hac hora accipio tuas per oeconomum Küngßfeldensem
missas; quoniam autem nondum usus sum iis, quę his
inclusae erant, remittam eas alio tempore. Nunc quidem nihil
habeo certi ex Gallia, nisi quod rumor incertus volitat
Lutetiam a Condensibus esse captam; sed ego hisce nullam
adhuc fidem tribuo. Expectamus quotidie, quid afferatur.
Missus est his diebus nuncius ad senatum vestrum; sed per
eum nihil scripsi, propterea quod Münsingę essem apud d.
Steigerum, qui te vehementer salutat et pro pia illa
consolatione et exhortatione gratias agit summas. Parum is
adhuc convalescit, dolores adhuc habet continuos; veremur,
ne parum recte curetur. Ruptura tibię fuit talis, ut ossa
fracta illa non tantum carnes cum cute perruperint, sed
caligas etiam dilacerarint; quos et quantos inde habuerit
dolores, cogitare potes ipse, necdum illi desinunt. Interea
tamen valde est patiens et agnoscit manum dei.
Princeps Sabaudię interdixit omnibus suis subditis, ne
quis sub poena 100 coronatorum triticum ex terris suis alio
vehat aut alienis divendat, nisi solis subditis (quos
excipit) dominorum Bernensium. Genevensibus hoc intolerabile
est et videtur initium fore novi belli. Miserunt huc
legatum; nostri scribunt ad principem; quid ille facturus
aut responsurus sit, ignoramus adhuc.           Lucernates
arbitrum dare noluerunt; audio Tugienses pro illis unum
daturos. Quando conventus is futurus sit, mihi non constat;
fit hoc alienissimo prorsus tempore, nec possum sperare
aliquid boni durantibus hisce motibus in Gallia. Deliberatum
est hic hisce diebus, ob man die unseren vom küng abmanen,
item ob man den Eidtgnoßen paß laßen sölle; das meer ist
worden: die sachen standind gfarlich in Franckrych; so
sigind die unseren vast und der mertheil heim (dann gar vil
widerkon); sölt man dann die anderen abmanen, da es dem küng
jetz am höchsten stat, möchte nitt vil bringen dann allein
in künfftigem großen unwillen bim könig; darzuͦ so wüßind si
selb wol, was si zschaffen heigind; man söl si dest wirs
straffen, so si heim kömmind. Von glicher ursach wegen könne
man den Eidgnoßen den durchzug nit abschlahen; man söll aber
sonst mitt anderen Orten rätig werden, wie der sach ze
thuͦn. Ich achten, darumb sige gen Zürich gschriben. Man
schript auch in alle andere evangelischen Ort.
Muraltus, qui has tibi affert, nullam adhuc apud socerum
gratiam invenire potuit; sed nec a senatu isto se opponente
obtinere potuit, ut locus illi manendi hic concederetur.
Itaque cum uxore Tigurum proficiscitur, quamvis senatores
plaerique magis illi in hac parte favent quam socero. Rogat
me, ut apud te efficiam, ut illi intercessor sis apud
matrem, licet enim nunc uxorem habeat indodatam, fore tamen,
ut tandem aequam haereditatis partem accipiat cum reliquis
fratribus et sororibus. Quoniam enim socer illam ei non
eripuit secundum leges, sicut facere poterat, non posse eum
illam iam a iusta haereditatis portione excludere. Haec
libenter pro illo scripsi; nam dilexi illum semper propter
ingenii candorem, et certe charus fuit omnibus hic nec
laesit quemquam nisi hoc uno iam parentes et affines uxoris,
quod his inconsultis duxerit.
Salutem tibi dicunt nostri omnes. Saluta tuos quoque meo
nomine.
Bernae  28. octobris sub noctem.
I[ohannes] Hall[erus], tuus semper.
[Adresse fehlt.]

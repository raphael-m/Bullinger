<nr>[34171]</nr>
<ae>Bernhard Lindauer an Bullinger</ae>
<od>Winterthur, 7. Dezember 1564.</od>
ZÃ¼rich StA, E II 355, 173.
Bl.
III, S. 836 Anm. 2.
" . . . . . Cum decubuerit insciis nobis aliquot diebus, quod tam graviter, vir ornatissimus d. m. Ambrosius Blaurerus p[raeclarae] m[emoriae], frater tibi et
nobis omnibus dilectus, 13. infirmitatis die, qui erat 6. decembris, felicissime in domino obdormiens extremum obiit diem.
Morbum dissimulavit aut non admodum
sensit (ut recitarunt familiares); nullus illi fuit vel capitis vel cordis dolor; circa praecordia angustiam conquestus est; ultimo die vix potuit, quod voluit,
pronuntiare.
Nos accedentes ad visitationem omnes salutavit viscera illius; commendavit nobis curam officii et ecclesiae; multa dicere volens pauca dicere
potuit.
Tandem aiebat: [Spero me clarius dicturum et loquelam fore apertiorem aut expeditiorem.] Statim nobis discedentibus excessit e vita.
Summum tibi amicum
et fratrem et summe redamantem, sat scio, deplorabis: quam fuit syncerus et orthodoxus in religione et confessione, quam diligens olim verbi praeco et
ecclesiae pastor, quam nunc vigil in excubando et admonendo, quam honestam tui frequenter fecit mentionem! Sed desino commendare, quem tibi adeo perspectum
novi, quam tu tibi sis.
Collegas tuos vocat dominus; dabit alios et mittit quotidie.
Habes alibi, habes tecum, quibus animum aperias et studia communices; non
deseret te summus ille sacerdos et fidelium pastor.
Vale."

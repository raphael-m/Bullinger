<nr>[27023]</nr>
<ae>Simon Sulzer an Bullinger</ae>
<od>Basel, 1. Februar 1557</od>
<vo>Autograph: Zürich StA, E II 336, 426.(Siegel...)</vo>
<dr> <dr>
<re> </re>
<tx>S. Gravem certe iacturam fecit respublica et ecclesia
vestra obitu clarissimi viri Lavateri, ut cuius unius morte
virtutes illustres peremptae sint; sed beneficio domini
singulari factum est, ut subrogatus invicem sit alius pari
zoelo pietatis flagrans; sic enim et nostris compluribus notus
est. Cui licet ignoto mihi cupio ut gratuleris munus et
dignitatem meis verbis et preceris benedictionem domini Iesu.
Comicia imperialia processura inde coniicio, quod ad ea
marchio Carolus accingatur invisenda. Religionis negocium
suspendere principio Ferdinandus cum pfaffis conatus est; sed
quia ordines reliqui omnem de contributione Turcica
deliberationem recusant, nisi de religione prius constituatur,
missis pfaffis eatenus se principibus adiungit Gerdinandus, id
agens, ut colloquio ea de re decernatur id, quod optabile sit,
nisi praetextu potius, quam veritatis inquirendae studio hoc
moliatur. Marchio Albertus diem suum obiit, nescio an bono vel
malo Germaniae. Interea bellum pontificium ceu incendium vires
sumit. Significavit per literas Philippo regi Gallus se quidem
inducias cum patre pactas servare constituisse; sed quia sedes
Romana nunc prematur, pro avita maiorem religione ad auxilium
ferendum compelli. Respondit Philippus paucis se, quod Gallus
bellum paci praetulerit, bene esse contentum. [a.R.: Calesium]
Interea Hedinum novum et alia quaedam loca artibus et
proditionibus occupare conatus est, sed frustra, et iam [in]
praesidium Diettenhovense et Metensium agros incursiones et
irruptiones facit, culpamque principum luunt miseri agricolae.
^$Bene vale in Christo Iesu cum tuis omnibus.
^$Basileae cal. febr. anno 1557.
^$Tuus Sulcerus.
<lz>[Adresse ...]: Viro praestantissimo d. Heinricho
Bullingero, domino et fratri colendissimo et charissimo suo.

<nr>[25171]</nr>
<ae>Philipp Gallicius an Bullinger</ae>
<od>Chur, 14. Oktober 1555.</od>
ZÃ¼rich StA, E II  365, 582f.
Gr.  I,  S. 416ff.

S. Pestis nos non reliquit, etiamsi non seviat; subinde enim
domos invadit de novo. Singulis septimanis moritur unus aut
duo; pagis aliquibus finitimis nobis paulo iracior. Nostro
rursum concessum concionari chordaque oberrare sua. Si audis
loquentem, maxime de rebus antiquis, deierabis nihil esse
apcius tamque prasentis consilii; si ter audieris
concionantem miraberis, quam non sit idem. Succurrat dominus
suis detque, ut necessaria et serio loquamur omnes.     -
Pecora et esculenta omnia ex nostris Foederibus abducta sunt
in Italiam; quae  fuerunt venalia, etsi non caro sint
vendita. Ex Italia audimus pro certo haec: Gallorum rex
iterum caepit quaedam haud gravatim sese dedentibus
oppidanis; Ulpianum dictur solo aequasse, arces quidem
murosque firmiores, ne quid posthac sit ab illis metuendum
Taurino. Famis autem necessitate compulsos sperat
hebdomadibus venturos plures in dicionem suam.    -
Paduae iam diu regnavit pestis, de qua sic scriptum ad
quendam hic pro nihil minus quam non certo: Monachus quidam
illic erat, qui infirmis penitenciarius additus suspensus
est una cum servo suo medicisque nonnullis suae farinae.
Deprehensa enim est illorum conspiracio, inniquitas et
horrenda latrocinia. Monachus in confessione rimabatur, quid
singuli haberent et ubi reconditum; tum, si videbant, non
morituros diciores illos, qui essent confessi, medici illi
pestem cultris rescindebant, igni admoto exurebant tituloque
medicandi horrendis modis miseros excarnificantes enecabant.
Non pauci medicinae et dolorum impacientes vivos se in
fluenta praecipitabaant. Si qui in domibus, quos videbant a
peste intactos, iis dabant pociones, in quibus sanguinis
erat pulvis, quem collegerant ex vulneribus pestis excisae,
ut dixi, ne superstites reliquis mortalibus nunciarent, quae
vidissent fieri a conspiratis; feminis enim omnis generis
puerisque pro libidine sua abutebantur. Quomodo innotuerit,
vis audire?  Erat primas quidam in urbe, quem sciebant
pecuniosum. Is neminem suorum sinebat unquam exire domo nec
quenquam eorum, qui fortis essent, sinebat unquam exire domo
nec quenquam eorum, qui foris essent, ingredi, erantque
prorsus immunes a pestilencia magno dolore coniuratorum.
Horum servus communicato consilio cum suis duo sudariola
elegantissima miris modis iniecit in domum primatis. Eadem
repperit puella quaedam domus; vidit esse elegancia,
sustulit sibi; postridie pestem sensit. Prima mirabundus,
quo modo id accidisset, percuntari familiam; ...

[An dieser Stelle brechen die Transkriptionen ab, an denen
Pfr. Sven Fischer bis wenige Tage vor seinem Tod am 26.
August 2003 gearbeitet hat. R.H., 25.2.2004.]

rescivit de puella, quod iam dixi. Statim in suspicionem incidit maleque cepit sentire de monacho. Adit superiorem se; impetrat
veniam capiendi servum monachi. Vocari iubet ad se servum monachi; is statim advolat laetum illud secum cantans: "Incidit
in casses preda pet(ita) m(eas)." Sed statim, ut est domum ingressus, captus est. Tortus est; fassus est mare malorum.
Breviter captus monachus, capti medici. Cognita sunt omnia, inventa pecunia incredibilis, crateres aurei et rerum huiusmodi
preciosarum thesaurus immensus, quem latrones illi congesserant propediem parciendum inter sese. In crucem sunt acti. Sic patet
horrendum dei iudicium in civit(at)e illa; cognita monastica probitas et sanctitas. "Accipe nunc Danaum insidias et crimine
ab uno disce omnes." Finem faciam. Simplicius haec scripta (nosti infanciam meam) et ad fidem; boni consulant tuae aures.
^$Vale in domino, virorum praestantissime, et Philippum tuum redamare non desine. Salutat te Comander Tschernerusque et
Traversus nuper mihi hoc mandans, iunior inquam.
^$Ex Curia, die 14. octobris anni 1555.
<un>Tuae humanitatis Gallicius.
[Adresse ...:] Vere magno viro d. Heinrycho Bullingero, domino suo bonis omnibus colendissimo.

<nr>[23145]</nr>
<ae>Konrad Lycosthenes an Bullinger</ae>
<od>Basel, 18. August 1553.</od>
ZÃ¼roich  StA, E II 343a, 445. / Orig.(Aut.)
S.P.D.  Literas, quas ad me nuper absentem scripsisti,
rediens ab Oporino affine accepi, vir ornatissime. Literas
adiunctas curavi probe, et cum nihil literarum ad te
exploraverim et nihil etiam dignum epistola ad manum erat,
ad praesentem usque nuntium epistolam distuli. Ago autem
tibi gratias ingentes, qui bonorum virorum ad te literas
mihi communicare non dedignaris. Remitterem alia nova, si
quid certi haberem. Certum autem est nobilem illum ab
Hatstat ducem imperatoreum, milites omnes, quos circa
Colmariam, Selestadium atque hinc inde per totam Alsatiam
collegerat atque in praesidia destinaverat, dimisisse, unde
multi colligunt belli nervos<f1>Vgl. ^#/+Cicero,^#/- Orationes Philippicae, 5, 5 und s. HBBW XIV *** .<fe> aut deesse aut imperatorem in
rebus suis desperare, licet post Teruanum Ibisch atque aliam
quandam civitatem munitissimam caesis Gallis receperit. In
Galliis periclitantur pii ob christianae religionis
professionem, ut ex filio intelligo, qui heri ex Lutetia ad
nos rediit. Haec modo ad te scribere volui, ne virum illum
bonum, qui ob communium studiorum rationem me salutavit,
omnino vacuum dimitterem. Vale cum uxore et tota familia
felicissime, quam tecum salvam esse cupit Oporinus atque
Marcus noster Bersius. Basileae  18. augusti anno 1553.
T[uus] Con[radus] Lycosthenes.
Clarissimo viro d. Henrico Bullingero, ecclesiae Tigurinae
episcopo, amico ut plurimum dilecto.
                                   Tigurum.

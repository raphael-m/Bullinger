<nr>[34096]</nr>
<ae>Bullinger an Johannes Fabricius</ae>
<od>Zürich, 16. Juni 1564.</od>
Zürich StA, E II 373, 497. / Orig.
(Aut.)
Gr.
II, 515 R.
S. D. Ne nihil etiam nunc scriberem, chare frater, saltem salutare volui et paucula haec referre: Transiit hac regius legatus, vir, ut apparet, non malus, certe
eloquens et non imprudens.
Contulimus de rebus variis.
Advenit et alius regis legatus Saluduro; verum privatim uterque mecum est colloqutus, neque Salodurensis
ita ut vester ille probatur.
Ex comitiis nihil dum habemus.
Tres Pagi causam Claronensem noluerunt ab initio comitiorum tractari, sicut prioribus fuerat
decretum; praetexunt se nondum plene consultasse de danda responsione.
Sequestres indigne hoc tulerunt et iusserunt intra paucos dies respondere; expectamus
ergo, quid futurum sit.
Ex Gallia nihil habemus, nisi quod fama spargit regem  12. iunii Lugdunum esse pompa regia ingressum et exceptum ibidem magnifice.
  De
militibus Hanniballicis malo a te audire, quonam ducantur.
Commissarii Caesaris scripserunt praefectis Helvetiorum vicinis, ne quid suspicentur sinistri, salva
esse omnia, atque utinam salva sint omnia.
Ich bin immer dar, wie ich bin, übelmögend und muͦß doch ziehen, biß ich darunder erligen.
   Uxor Eglii, boni
alioqui viri, poenas dabit insolentiae et morositatis.
Sustinebit bonus Eglius onus grave; nam pater eius una cum matre miro desiderio expectant eius adventum.
Sunt reliqui eius consanguinei inopes; exhaurient illum nec interim ulla[m] ei gratiam referent.
Commodius et tranquillius multo vixisset apud vos; sed dum
vitamus Scyllam, incidimus in Charibdim<f1>Adagia, 1, 5, 4 (LB II 183).<fe>.
Dominus benedicat tibi et familiae tuae.
Bene vale.
De [symmysta tuo]*
(* durchgestrichen) mira retulit regius legatus; vide tu etiam atque etiam, ut eum tractes, quo minus noceat, et ne malum latens, quantum fieri potest erumpat
et apertum inter vos dissidium causae noceat.
Tiguri  16. iunii 1564.
Saluta d.
consules.
Bullingerus tuus.
Praestantissimo viro d.
Ioanni Fabritio, Curiensis ecclesiae ministro fideli, domino meo colendo et fratri charissimo.
                             Chur.

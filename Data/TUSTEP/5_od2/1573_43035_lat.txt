<nr>[43035]</nr>
<ae>Tobias Egli an Bullinger.</ae>
<od>(Chur), 6. März 1573.</od>
Zürich StA, A 248.2.
Gr. III, S. 409f.
"S.  Adest cursor quidam publicus urbis et magistratus
vestri amplissimi. Quid
ille literarum attulerit, nondum potui resciscere; aiunt
tamen rusticos et
communitates nostras, quae reformationem cogitant, cum ad
Helvetios, tum ad
Ferdinandum ceu affines scripsisse, ne quid aut mirentur aut
moliantur, si novas
in Rhetia turbas oriri audiverint; nihil enim periculi
vicinis parari, sed
urgente necessitate malum e medio tollendum, quod dominari
in Rhetia non raro
soleat. Affirmant nunc quidam signa non reditura, sed ex
unaquaque iurisdictione
numerum aliquem iustum affuturum, qui ceu iudices
frequentissimi mercaturam
istam iudiciorum puniant. Hoc forsan et rei, cui mederi
cupiunt, providentius
esset et minus periculorum reipublicae pareret. Sed fiat
domini voluntas, quae
iusta est et sancta cuique humana nostra omnia submittenda.
In iurisdictione
Decem Iudiciorum, ut vocant, plaerique mallent quiescere,
utpote Meienfeldii,
Davosiani, Grüschii (etc.). Sed experientia nuper docuit,
quid sit
<gr>epestai:EGR: etc. Miror, an meas omnes receperitis. Nunc
quod porro habeam,
quod vestra scire intersit, non est. Rogo dominum, ut nos in
pace conservet
omnes.     -      Audimus Gallum Helveticum militem
evocaturum. Quidam et saltem
unus, quem ego novi et qui huius urbis est civis, militem
conscribit in partibus
inferioribus ducendum opera Venetum adversus Turcam. Ex
Italia certi nihil
habemus de rebus Turcicis, quem vigilantiorem futurum omnes
metuunt, quam
paraphernariis istis pontificiis volupe sit futurum. Quidam
hac transierunt, qui
se Helvetios conductos esse perhibent quique tendunt eo, ut
modo scripsi."
1573,  6. martii.
(P.S.) "Hodie  6. martii hic confluxere aliquot syndici ex
unoquoque Foedere et
maxime maxima capita, quae in medium consulant, quibus modis
populum demulceant
et animadversionem ac rem promittant in eos, qui contra
patriae libertatem peccassent etc."

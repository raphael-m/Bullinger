<nr>[21068]</nr>
<ae>Ambrosius Blarer an Bullinger</ae>
<od>(Winterthur), 26. März (1551.)</od>
Zürich StA, E II 357a, 721. / Orig.(Aut.)
Bl. III,  110f. Exc.
Auff 10. martij ist der römisch könig mitt drey sönet und
ainem grossen adel, ouch vyl volcks von Augspurg uff Mynchen
verritten; da sollend seine jungen frölin ouch hinkommen
zuͦ
irer schwöster der hertzogin von Payer; werden ettlich tag
da verharren, darnach den nechsten uff Wien in Österrich
ziechen. Der konig hat sich uberuß wol gehalten sampt den
seinen, im abzug yederman zuͦ Augspurg wol und fruntlich
bezalt, ain guͦt regiment auch gehalten, solang er
dagewesen
mitt sim gesind. Alle klag ist ab den Spaniern; die zalen
nicht und balgen die leut erst uber alles, das ire wirt
allweg in far darzuͦ sind.
Kai[serliche] m[ajesta]t sampt dem printzen und der konigin
Maria sind noch zuͦ Augspurg und hört man nitt, wann sy
uffbrechen wellen.
Das gantz land Sibenburg sollend des königs ernstlich
begeren und im wellen das land gar ubergeben. So wellen die
Behem den eltesten sun des königs, namlich den Maximilianum,
zuͦ ainem könig haben; den soll man yetzund glich zuͦ
Pressburg krönen. Sonst schribt man mir nichts von Augspurg.
Von Lyndauw schribt man mir, das ettlich guͦtherzig burger
on wissen ains raths iren predicanten maister Mathis Roten,
den ain rath geurlobt hatt, uff 12. martij zuͦ Arben
geholet
unnd gen Lyndauw gefuͤrt haben. Der ist darnach uff 18.
martij fuͤr ain rath geforderet; was man mitt ime
gehandelt, möge man noch nitt wissen; er habe aber noch nie
predigt. Ich sorgen, es werde der guͦt mann in lyden komen
und ettlich leut mitt im; dann diß dunckt mich nitt der
ordenlich weg. Er hat sich ain wyl zuͦ S.Gallen gehalten;
schribt mir der Fortmyller, man hab seine herren desshalb
uff dem tag zuͦ Baden sur angesechen und ubel gehandelt.
Nolui praeterea quicquam ad te, cum non ignorarem, quam nunc
sis ecclesiasticis negociis occupatus. Dominus suum tibi
spiritum benignissime largiatur. Ora pro me ac meis
diligenter. Ubi vacabit, responde nonnihil ad quęstionem,
de qua ad te nuper, anne magistratus civem suum omnibus
modis ad ecclesię ministerium inapositum abarcere ab illo
debeat, etiamsi ecclesię cuipiam extra limites suę
ditionis ministrare conetur. Bene vale, mi venerande
charissimeque frater.  26. martii.
T[uus]  A. B.
Bullingero suo.   Tiguri.

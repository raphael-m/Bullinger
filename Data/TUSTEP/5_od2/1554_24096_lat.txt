<nr>[24096]</nr>
<ae>Johannes Ulstetterus an Bullinger</ae>
<od>Reichenweier, 5. April 1554.</od>
Zürich StA, E II 361, 269. / Orig.(Aut.)
Gratia et pax a deo patre et domino nostro Iesu Christo
[amen].
De statu et valetudine Erbii nostri, reverendi senis
sanctissimi patris, si quid cognoscere cupis, pietate vir
amplissime, ut et Hemius ille noster internuncius devenisse
quasi videretur se inde pedem non promoturum, nisi prius
agoni et liberationi Erbianae interfuisset, in tantum enim
febri profligata tumor ventriculi et pedum accreverat, ita
ut omnia superiora membra spiritualia suffocata forent, quae
etiam symptomata alia insolita comitabantur, singultus
scilicet quadrenduinus continuus, qualis nulli medicorum
vocatorum unquam era   visus nec auditus. Attamen pater
misericordiae pro sua infinita clementia spem nobis bonam
fecit et facit recuperandae valetudin  , pro qua absolute
impetranda vestram fidem et operam imploramus iterum et
secundo nos fratres omnes et ministri; confidimus enim
vestras aliorumque fidelium preces in conspectu Iesu Christi
non fuisse frustraneas. Resalutat ergo et idem Erbius te
tuosque fratres et symmistas et mittit pro libellis precium,
et quicquid ex eo residuum fuerit,
Heinr co* (*a.R: .. .. . . ... .. .. Heinrico) pro suo
labore deputatum est; hoc illi tradito. Praeterea
Furstenlobius cupit eosdem aut plures etiam tractatulos
Germanicos, quales iam missi sunt, accipere, quae in unum
codicillum colligari possint. Ego pro mea portione rogo, ut
De origine erroris opusculum, quod huic De iustificatione
adiicerem commode, mittatis; pretium statim, ubi cognovero,
habebitis. Restat, ut omnium fratrum salutes plurimas quam
accumulatissime omnibus vobis singulis dominis et fratribus
subiungam, quod me facere ipsi praesentes volunt et
imperant, praesertim dominus Nicolaus Regulus, qui haec tibi
maxime voluit, scilicet.
Quodsi Erbius fato iam functus fuisset, certe Regulus tum,
forte et alius tecum fuissent praesentes. Quodsi adhuc
praematura morte aufferreretur, ad te tuosque illi deputati
se reciperent, quo principi et ecclesiae in tempore foret
pie consultum, ne indignus obtruderetur nostrae Betulię.
Hoc alta mente repone, pater Bullingere, et saluta generos
tuos suavissimos quam officiosa pace. Raptim Richenvillę
nonis aprilis 1554.
Ecclesiae Christi alumnulus Io[annes] Ulstetterus.
Sacrosanctae religionis christianae gravissimo professori
domino Heinrico Bullingero, Tygurino doctori, domino suo
observantissimo.          Zürch.

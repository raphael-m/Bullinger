<nr>[26137]</nr>
<ae>Nikolaus von Starkenburg an Bullinger</ae>
<od>Groningen, 4. August 1556</od>
<vo>Autograph: Zürich StA, E II 338, 1534.(Siegel...)</vo>
<dr> <dr>
<re> </re>
<tx>S. P. Quod hactenus minus ad vos scripserim res meae, quae
mirabili fluctu iactatae sunt, hacte[nus] fuere impedimento. Iam
tandem salvus domum veni resque meae ita ancipiti casu sunt
positae, ut in dies peius habeant. Piorum doctissimorumque
virorum consilio et autoritate vestra in praesentia utilis ac
grata familiaritas, nunc vero eius in absentia recordatio est
longe iucundissima et me beneficiis plurimis a vobis affectum
existimate me talem futurum, qui vestrae ... gratus aliquando
videri possim et nos interim non destitui consolatione
iuvamineque mutuo. Quanto enim nos imbecilliores sumus in hoc,
quod magnopere cupimus (libertate scilicet cultus evangelici)
tanto nos firmiores in hoc penitus conservando, quod longo iam
tempore cum capitis etiam periculo obtinuistis, ut merito
tenuioribus vos fortes fortiora medicamina adhibeatis. Novi,
quanto ardore veritas a vobis propugnetur. Oro eum nonquam
intermittatis. Ego praecibus meis nonquam non vestri mentionem
facio, itidem ut nostri causa fiat, peto. Ecclesia Orientalis
Phrysiae visitavi. Haec in dies magis magisque per gratiam
domini propagatur et quae cum <gr> </gr> lucta fuerit quoque
rubore suffusi cesserint, scripto edito cognoscetis brevi.
Novarum rerum ista sunt: legationes omnium civitatum, quae sunt
Caesaris Inferioris Germaniae, Bruxellae convenere agiturque de
constituendo Maximiliano praeside Galliae Belgicae nomine
Philippi regis Hisp[aniae], quem vocatum in Angliam regemque
coronandum affirmant. interim comitissae Orientalis Phrysiae
comesa Retburg aliquid facessit negotii; est autem controversia
de limitibus agrorum. Comesa Retburg non quidem in homines vim
ullam fecit, sed usum fructum violentia abstulit.
^$Dominus concedat pacem ecclesiae suae osque conservet
incolumes. Salutabis plurimum meo nomine generum tuum veterem
hospitem, Theodorum, Gwalterum omnesque dominos et fratres, qui
me norunt. Brevi plura volente domino scribam.
^$Groningae Phrysiorum anno salutis 1556. 4. nonans augusti.
^$N[icolaus] a Starkenburg tuus.
<lz>[Adresse ...]: D. Henrico Bullingero, Tigurinae ecclesiae
ministro fidelissimo. Tiguri.

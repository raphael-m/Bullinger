<nr>[42081]</nr>
<ae>Georg von Stetten an Bullinger.</ae>
<od>Augsburg, 28. Mai 1572.</od>
Zürich StA, E II 378, 1884. / Orig. (Aut.)
S.   Quas 18. aprilis scripisti, domine mihi multis
nominibus colende, accepi.
Hodie etiam accepi literas a d. Wolfgango Hallero ex
Amberga, quibus inter
cętera petit, ut tibi indicem se iam intra anni spatium
nullas a vestris
accepisse. Itaque illius nomine te rogo, ut illi hac in re
satisfaciatis et ad
suas respondeatis. Quodsi vester Hallerus ad ipsum literas
mittendas censet, si
non potest comodius, illas ad me transmittat, tum ego facile
illas Ambergam
perferri et ut certo atque tuto reddantur, curabo. Miror
sententiam in
Nortvoldiensem latam hactenus esse dilatam; semper observavi
ex eiusmodi
dilationibus et intempestiva clementia suborta esse plurima
incommoda. Ita
Rhętorum iudicia quoque mihi haud magis placent, quam
illa plebi placere
scribis. Nil certe precipitanter statuendum, nil quoque metu
dissimulandum nec
facienda mala, ut eveniant bona. Illud mihi sępe
obversatur et non minus nostro tempore....

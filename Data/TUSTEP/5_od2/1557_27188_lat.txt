<nr>[27188]</nr>
<ae>Die Aeltesten der italienischen Kirche in Genf an die Prediger von Zürich</ae>
<od>Genf, 1. September 1557.</od>
<vo>Zürich, StA, E II 371, 686.  Orig.
(Aut.)
Gratia et pax a deo patre nostro, et domino Iesu Christo. Amen.
Nicolaus Balbanus, charissimus frater noster et ecclesiae senior, petiturus est aliquid a vobis nostro omnium nomine, quod quidem impetrare cum vehementissime cupimus tum maxime indigemus.
Rogamus vos, ut hominem pro vestra humanitate benigne audiatis eique omnem fidem adhibeatis.
Valete, optimi atque integerrimi viri.
Dominus Iesus Christus vobis adsit, suis divinis beneficiis vos et ecclesiam vestram indies magis magisque augeat et cumulet vestrumque laborem in ea fructuosum reddat.
Genevae
calendis septembris 1557.
Qui vos summa observantia colunt, seniores et diaconi et tota ecclesia Italorum, qui sunt Genevae.
Venerandis patribus et fidelibus Christi ministris pastoribus ec(clesiae) Tigurinae nobis in domino summa observantia colend s.

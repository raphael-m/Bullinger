<nr>[34164]</nr>
<ae>Fridolin Brunner an Bullinger</ae>
<od>(Glarus), 28. November 1564.</od>
Zürich StA, E II 377, 2411. / Orig.
(Aut.)
S. Certiorem te facio, vir venerande, 23. die novembris habita apud nos fuisse comitia, in quibus de foedere Gallico deliberatum est, et consultationis exitum
hunc accipe: communitas nostra foedus cum rege Gallorum sequentibus condictionibus pangere promisit, nimirum si peccuniam, quam hactenus privatis dedit
pensionariis (cuius in numero est 12M franckorum) in publicum aerarium dederit maiorque pars Helveciorum foedus inierit, foederis spem superesse; si vero regi
hae condictiones intollerabiles futurę sunt, foederis spem omnem exclusam affirmavit.
Et quamvis Phryges sero sapiunt, didicit tandem communitas nostra suo
malo sapere, quum iam multum temporis olygarcharum tyrannidem in republica et Christi negotio cum dolore et magna pernicie plus satis experta est.
Qui non alia
via quam largitionibus regisque munificentia exorti sunt.
Inde horum operosae aedes, splendida suppellectilia, fastus, luxus Sybariticus, praelautę et
opiparę mensę, opes, voluptates Lernaque omnium flagitiorum.
Et hoc parum, nisi una verbum dei et iusticia periclitaretur.
Sed sperant boni apud nos
Gallum has pacis condictiones non accepturum, quod maxime optamus.
Hoc si fit, comminantur nobis olygarchae tragediam excitaturos, timendumque ex nostris ab
evangelio defecturos, cum senserint hunc aureum fontem desiccari.
Sed abeant ad corvos* (* coruuos!), et quo digni sunt.
Habuimus hactenus bellum strenuum et
durum cum hostibus nostris, sed hoc acerbius est futurum, quod pensionarii movebunt.
Crede tuto, quod dixerim.
Memor equidem sum verborum Zwinglii nostri, qui
palam in pulpito proclamabat reipublicae non consultum fore, nisi prius olygarchae e finibus Helveticis expellantur sedi  sque suis eiiciantur.
Fiat, quod
domino placuerit.
Tuum consilium e[t] Halleri vestrumque iudicium de foedere probe intellexi; eandem vobiscum teneo mentem.
Dominus dirigat vias nostras in viam
pacis.
Optant omnes pii, ut iudicium et consilium de foedere, quod legimus, in lucem aedere sinas, sperant multum fructus inde provenire, odium Vatidianum autem
erga pensionarios.
Schuͦlerius non domi est; profectus est Friburgum una cum legato adiuncto, ut illic regis legato communitatis nostrę sententiam et
animum exponent.
Vale feliciter una cum familia, precorque dominum, ut te diu salvum conservet in commodum ecclesię sę.
Salutabis nomine meo Ludovicum
Lavatherum, Rodolphum Waltherum, Zwinglium et omnes fratres.
Datum  28. novembris 1564.
Fridolinus Fonteius, Claronensis ecclesię verbi minister,
tui semper observan issimus.
Amplissimo et venerando viro d.
Henricho Bullingero, ecclesię Tigurinę verbi ministro, domino suo observandissimo.

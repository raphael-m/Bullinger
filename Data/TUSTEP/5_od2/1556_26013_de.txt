<nr>[26013]</nr>
<ae>Ambrosius Blarer an Bullinger</ae>
<od>[Biel], 26. Januar [1556]</od>
<vo>Autograph: Zürich StA, E II 357, 850.(Siegel...)</vo>
<dr>Bl. III, S. 351ff.<dr>
<re> </re>
<tx>Tuas cum additis eruditissimis libris accepi, mi charissime
et optime Bullingere, et gratiam habeo plusquam maximam. Facis
tuo amore, ornas ac oneras me tuis perpetuis beneficiis supra
modum. Ego vicissim nihil nisi quod prosperas(?) ominationibus
tuis studiis apud gratię thronum nunquam desum. Dominus tibi
addat et robur corporis et animi alacritatem, quo, quod facis,
diutissime in domo ipsius facias. Ora pro nobis. Sero huius
compatris me ad vos profectionem rescivi, et nunc ex Augusta
literas accepi, quibus mox velim nolim respondere oportet.
^$Der B[artholomäus] Welser hat mir warlich yetz sonderlich
geschriben, so ich bottschaft zuͦ euch hab, soll ich euch vyl
guͦtwilligs diensts und guͦte jar wunschen mitt beger, das ir
gott getrülich für inn bittind. Er schribt einen gantz
christlichen brieff wie allweg. Gott erhalt inn in mehrung alles
guuͦten. Hat mir den gantzen rychs abschid zuͦ Mentz cum
privilegio getruckt zuͦgeschickt; ist by 226 folien. Achten, ir
habts gesechen, doch den usszug die religion belangend.
^$Schicken euch hiemitt schrifften der ostericheschen erbland an
den konig; hat er mir ouch geschickt. Bitt euch, wellt mirs
glich wider schicken; habs warlich noch nitt gar gelesen.
^$Er schribt mir ouch, das der kaiser gar nichts mehr regiere,
seye gantz zuͦ einem kind worden; dermassen haben inn seine
kranckheiten zergengt. Bischoff von Arriß ist ein gwaltiger man.
Ouch schribt er, das papst ein grosß hoffnung gefasset, das uff
gemachten friden zwyschen k[aiser] und Frantzosen, ouch Engeland
etc. ein eintrechtige verfolgung der luterischen ketzer solle
furgenommen werden, dahin er vyl mehr arbeite, dann das dem
Turcken ein stattlicher widerstand gescheche.
^$Ich hett euch vyl von unseren sachen ouch ze schriben; ist mir
aber nitt möglich. Der herr Peter Fuchs ist gar nichts mehr, uss
klenen und grossen räthen gesetzt, gantz veracht, das sy inn nun
nienen zuͦ inen ladend. Ist der allt man hart angefochten und
ubel betruͤbt, wiewol er hefftig dissimuliert; ist gantz
ubelmögend. Si habend ein gantz schantlich lied wider inn
gemacht. In summa: er ist gar in das kaat nider gesessen. Wir
prediger konnen unß gar nit recht daruß verrichten, achtend, im
gescheche etlicher sachen halb zuͦ kurtz; wir wandlend nichts
dest weniger zuͦ im und sind im fruntlich wie billich. Er hat
warlich allweg zuͦ guͦten sachen getrulich geholffen und die
laster ernstlich helffen strauffen. Er hat wol urlob vom ampt
begert, villicht hat er etwas vorhin geschmeckt; ist im glych
gelassen und von nieman gebetten worden, wie sonst bruch was,
das er lenger das best thue. Er ist einsmals erhocht und widerum
genidert worden, hat den palmtag und karfrytag nach by einander
gehapt. Der herr well in erfröuwen mitt einem gnadrichen
ostertag und inn in sinem rych groß mach[en]. Hat zwey schone
kind, ein sun und tochter, by der jungen frauwen; die ist ouch
liebloß worden und unstarck. So es an euwer wyl were, das ir im
yetz oder hernach ein trostbrieffli schribind, were ein werck
der liebe; er hat vyl uff euch.
^$Der bischoff von Basel wurt in der wochen nach quasimodo har
kommen, und soll man im hie schweren; will er sechen, ob im die
puren im tal ouch schweren wellen oder nitt; darff wol noch
unruͦ darusß werden. Die puren louffen den Solodurnern nach,
wellten sy gern zuͦ schutz und schirmherren haben, sind gantz
wild und unbendig. Der lieb gott verliche frid und alles guͦtz.
^$Mir ist neben diser schrifft von dem Welser ouch von einem
andern ein solich copia zuͦkommen mitt angehengter des konigs
antwurt; hab ich erst dem herr Meuslin gen Bern geschickt; wirt
mir in 2 oder dry tag wider. Doch in summa: der konig zucht sy
uff uff kunfftigen rychstag, gen Regenspurg für genommen, mitt
langem erzellen, wie kö[nigliche] m[ajesta]t keinswegs wider das
evangelium seye, aber nach rechter usslegung der heiligen
kirchen und lehrer etc. Zögt ouch an, das der bruch des
sacraments under einer gstalt nitt neuw, sonder von der alten
apostolischen kirchen hergeflossen seye, das sich einer nitt
gnuͦg verwundern kan, das sölich wyß, belesen herren sich
dermassen blenden lassend.
^$Gruętzt euwer husgesind mitt allen guͦten herren und frunden
und bittend trulich für uns.
^$Quam ex animo dolet mihi, quod adeo non convenit Bernatibus cum
Gebennensibus; precemur flagrantissimis votis dominum, ut per
verum ac solidum pacificatorem Iesum Christum animos illorum in
se arctissime coniungat, ne fiat inamoenum hoc dissidium longe
maioris mali seminarium. De qua re tuinam coram nonnulla tecum
conferre liceret, quę literis non tuto commiseris.
^$26. ianuarii.
^$T[uus] Ambr[osius] Bl[aurerus].
<lz>[Adresse ...]: ohne

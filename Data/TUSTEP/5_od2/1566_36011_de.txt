<nr>[36011]</nr>
<ae>. . . . . . .  . . . . .  an Bullinger</ae>
<od>Marburg, 27. Januar 1566.</od>
Zürich StA, E II 363, 56. / Kopie v. H. Bullinger jun.?
Uß Marpurg in Heßen den 27. januarij 1566.
Es hatt ouch unser g[nädiger] f[ürst] und herr uff den rychstag zuͦ Augspurg geschickt sine fürnnemsten
rädt, doctor Schaeffer, cantzler, doctor Lerßner, den oberamptman von Schönstatt, den landvogt an der Wher, mitt 27
pfa^rdten, welche unserem g[nädigen] f[ürsten] und herren im ersten schryben zuͦ verstan gäben habend,
das keyßerliche maystat ganz starck und herrlich zuͦ Augspurg inkommen sye deß vorhabens, vil guͦtts in religions und
anderen sachen ußzuͦrichten. Diewyl aber ganz gewüß, das sich der türckische keyser so grusamm starck rüste, das kein
mann deßglichen vernommen habe, werde sich der rychstag bald enden und ein gemeiner zug von allen tütschen fürsten dem
Türcken zuͦ einem widerstand beschächen muuͤßen. Sölichs ist die ganze summa ires schrybens von Augspurg gewaßen.
[Ohne Adresse.]

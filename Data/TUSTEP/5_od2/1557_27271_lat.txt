<nr>[27271]</nr>
<ae>Bullinger an Ambrosius Blarer</ae>
<od>Zürich, 31. Oktober 1557.</od>
<vo>St. Gallen VIII, 165. / Orig.
(Aut.)
Bl.
III, 408ff.
S. D. De literis tibi, colendissime domine et frater charissime, inscriptis, sed in platea repertis et ad me per d.
Christianum Hospinianum, ministrum ecclesiae Näfftenbachiensis, allatis intelliges ex Gregorio Mangoldo nostro, cui illas ad te transmittendas tradidi.
^$Mitto hic 26 conciones meas in primum sermonem Ieremiae prophetae et oro, ut benigne a me hoc, quicquid munusculi est, accipias.
Diligo te eaque de causa participem facio laborum meorum.
Dominus hucusque in multis negotiis vires
suffecit perficiendi ea, quae perfeci; nunc sentio permultum decedere vigori et viribus omnibus meis.
Quod cum ita deo placere sciam, benigne accipio ipsius subinde implorans spiritum et gratiam etc.
^$Pacem diabolicus papa et omnium bellorum fax fecit cum Philippo.
Primus pactionis articulus est, ut Philippus legatione missa ad pedes provolvatur bestiae, adoret, veniam petat, peccatum fateatur, qui ausus fuerit manum extendere et in sanctissimum patrem et in sacrosanctam Romanam ecclesiam, id quod pridem dux Albanus praestitit et absolutionem petiit.
Phfuy tüffel über tüfel, heist das nitt dem entchristen ouch den ars geküst (sit honor auribus)? Quem vero non commoveat stupor principum plus
quam Pharaonicus! Hoc vere est poculo philtris mixto potare reges terrae.
Ach der blinden, wüsten lüten, qui non abhorrent a scorto hoc Babylonico madente innoxio sanguine sanctorum et turgente proditionibus et imposturis prodigiosissimis scatenteque stupris, sodomiis et nephandis libidinibus.
Da ergo, o deus, quod daturus est, groß narrenköpff denen, die mitt gwallt des bapsts fuͦßlappen und anitergia sin wöllend.
Veni domine Iesus et libera sperantes in te et expectantes adventum tuum.
Eodem tempore Arnus fluvius pontes Florentiae preciosissimos deiecit et littora dissipavit totamque urbem sic atrivit, ut scribatur, Florentiam posthac non talem, qualis fuit, futuram Florentiam.
Tiberis quoque exundans prodigiose 13. septembris urbam damno affecit maximo.
Perierunt homines non pauci, aedificia complura et insignia conciderunt; sordes et foetor relictus est, qui forte pestem beatis patribus, nisi auffugerint, pro sua constantia et fide afflabit.
^$Bellum Ferrariense nondum
audimus compositum eaque de causa exercitum principum alioqui instructissimum non movere in Pedemontem contra Gallum; ita enim statutum fuerat.
^$Audimus tamen Venetos pro pace sarcienda non segniter laborasse; cum detrimento enim sentiunt suo coniunctum esse bellum Ferrariense vicinum.
Mensibus hic septembri et octobri ternas ad me optimus et doctissimus vir Philippus Melanchthon literas scripsit et quidem pietate et amore plenissimas.
Iis exponit mihi, quanta imprudentia et importunitate cum ipso egerint Saxones quidam.
Ultimis 5. octobris sciptis Wormacia significat, cum illi non potuerint impetrare consensum Philippi, Brentii, Pistorii et multorum aliorum bonorum virorum in condemnationem nostri et nostrarum ecclesiarum, deposuisse eos suam condemnationem apud collegii
praesidem Iulium ac discessisse; dubitare ergo, num processurum sit colloquium.
Si tu habueris, quae interea temporis gesta sunt, fac sciam, oro.
Ex Augusta Vindelicorum scribitur principem Turcarum cum Ferdinando inducias fecisse ad sptennium ac metuere viros bonos et prudentes regem illa pace abusurum ad gravem ecclesiae persequtionem.
Gallia certe gravem experitur in mediis bellorum incendiis persequtionem.
Draco conceptum furorem in Italia per bestiam effundit item in ecclesiam; quin imo, ut pax fiat inter Gallum et Philippum, missi sunt cardinales Carapha et Trivulsius, et ut redintegrando concilio diligenter agant atque de radicibus
extirpandis haeresibus et haereticis.
So das fürgadt, würt uns rächt beschähen mitt unserm zanggen und unzüchtigen wäsen, sicut Eusebius 8. ecclesiasticae historiae libro in initio scribit.
Orandus est dominus ut synceram veritatem vitiari non sinat et, si quid patiendum, anim s servet in confessione nominis sui, corpora item sanctificet.
Vive et vale.
Tiguri ultima octobris ocyssime 1557.
Bullingerus tuus.
Heri praeteriit hac prior Romanus in Galliam profecturus ad regem.
Is vel ex suis familiaribus quidam retulerunt damnum ab aquarum eluvione illatum Florentiae aestimari precio tricies centenorum millium coronatorum, ob 30 donen golts.
Exurit libros Romae Paulus 4. et quidem Erasmi Roterodami omnes, unde et Cyprianus, Hieronymus et Augustinus comburuntur, eo quod scholiis Erasmi fuit (ut os foetulentum ait) coinquinatum, et quo plus pretextus vel coloris habeat factum eius, exussit et Bocatii
quosdam libros, item Tibullum, Propertium, Catullum etc.
Si hos, quare non etiam cardinales et episcopos multo obscoeniores et impuriores illis? Spero dominum brevi venturum et hanc hydram Lerneam igne coelitus misso lustraturum exoptato adventu eius.
Iterum vale.
Clarissimo viro d.
Ambrosio Blaurero, Biennensis ecclesiae vigilantissimo pastori, domino suo colendissimo et fratri charissimo.
An herren Ambrosien Blaureren zuͦ Byell.

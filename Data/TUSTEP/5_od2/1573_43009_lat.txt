<nr>[43009]</nr>
<ae>Johann Konrad Ulmer an Bullinger.</ae>
<od>(Schaffhausen), 15. Januar 1573.</od>
Zürich StA, E II 377, 2548. / Orig.(Aut.)
S. D.  Ut annus hic tuae humanitati tuisque omnibus,
clarissime vir et pater in
Christo colende, imprimis vero ecclesiae Christi et
reipublicae foelix sit et
salutaris, per Christum toto pectore<f1>Adagia, 1, 4, 26 (LB II 160f).<fe> oro. Ultimas tuae
humanitatis literas scriptas
19. decembris eiusdem mensis 23. accepi. Quibus equidem
libentissime maturius
respondissem, nisi et rei, quae expedienda erat, et itineris
imprimis
difficultas impedimento fuisset. Cum enim exulum Gallicorum
literas, quas nunc
remitto, tuto reddere non possem et quotidie certiora de
contributione nostrorum
expectarem, ita protracta hactenus sunt omnia, ut etiam nunc
excusatione apud te
longiore uti me et pigeat et pudeat. Quid autem ad
intercessionem tuam et
fratrum expectandum sit, ex scriptis, quae mitto, fusius
quam ex epistolio isto
cognosces, ex quibus et fidem nostram et diligentiam
perspicies. Quamprimum enim
mihi literae tuae allatae sunt,  convocatis fratribus ex
nobis tres utrunque
consulem convenimus ostensa epistola et tua et exulum
Gallicorum in vernaculam
linguam a nobis conversa, quae quidem utraque cum supplice
libello nostro eo,
quo significamus, die senatui praelectae sunt, et quod ex
nostra ad ecclesias
cohortatione cernis, decretum est. Nondum tamen contributio
facta est, de qua
tamen non dubito, si magistratus admoneatur, nullam fore
moram. Tua vero
humanitas pro sua prudentia mihi et fratribus stimulum
addere potest, quem et
civiliter in pios bonosque viros dirigere queam. Qui enim
cito dat, bis dat.
De Rabsacico scripto aliud nunc dicere non possum, quam quod
postrema ad te
epistola data significavi. Difficultas itineris multa
impediit, et cum d. doctor
Peyerus in agro habitet, raro, quid agat, scio, nisi quod
audio quotidie illum
Basiliensem ad se adventantem expectare nuncium, per quem
fortasse, quae
petimus, adferentur. Alias pro suo in religionem et patriae
salutem zelo, ubi
opus est, Socraticum cognosco. Legi obiter illius
deploratissime nebulonis,
legati Gallici, ut ipse nuncupo, Bell-Laferers, vanissimam
futilissimamque
apologiam. Quantum autem nostrorum non silentium tantum, sed
etiam, ut ipsum
comitiorum responsum a pontificio descriptum publice
ostendit, consensus pectus
omnium piorum et patriam amantium perfodiat, dici non
potest. Videmus igitur
degeneres Helvetios contra generosos in Gallia et novos
Helvetios arma ferre.
Quare carmini, quod nuper misi, ut prophetia integra sit,
hanc quoque adiicere precatiunculam licet:
Herr Christ, bschirm du die herde,
Die wölff wuͤtend mit macht;
Kein hilff ist sonst uff erden.
Stürtz du mit diner krafft,
Die gar verworffen sind;
Mit Paulo wöllst bekeren,
Die sich onwissend speeren,
Verzyhen ire sünd. Amen.
Vale cum tuis et d.d. fratribus omnibus, quos omnes tecum
fratres nostri,
consules, doctores Peyerus, Burgoverus, Holzachius, Beatus
Leo, Benedictus
Stockerus [Stokar, Stockar] iunior caeterique amici reverenter et officiose
salutant. 15. ianuaii 1573.
Tuae humanitatis studiosissimus Iohannes Conradus Ulmerus.
Clarissimo viro atque eximio Iesu Christi servo d. Heinrico
Bullingero,
antistiti ecclesiae Tigurinae fidelissimo, domino et patri
suo in Christo summe colendo.

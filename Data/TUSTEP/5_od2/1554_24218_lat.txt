<nr>[24218]</nr>
<ae>Gereon Sailer an Bullinger</ae>
<od>(Augsburg), 18. Oktober 1554.</od>
Zürich StA, E II 356, 1038. / Orig.(Aut.)
S.  Scripsi ad te foliatas literas, charissime Bullingere,
et eas ad te misi per Tigurinum quendam studiosum; adiunxi
etiam scriptum quoddam optimi viri Mathię Schenckhii, quo
se defendit a calumniis et conviciis nostrorum ubiquistarum,
qui pergunt in errore Eutiches plantando, inculcando et
mordicus tenendo, homines indocti plane, commessatores
edaces, harpyię rapacissimae magnas in nostra ecclesia
turbas excitant, . . . . . . . . . . . atque toti colluviei
peswiticę portam adperiunt neque hiscere audent adversus
hostes Christi, qui aperte in nostra civitate Christum
blasphemias detonant et eo promoverunt posowichtę, ut
precipuas et Croesum divitiis superantes antea evangelio
propensissimas [personas] captivas ducant et adegerunt, ut
magna sollicitudine curent alias vicinitate, affinitate et
sanguine iunctas mulieres illaqueent. Confitentur
peccata et in sinum nefandissimi canis omni septimana
effundant, singulis mensibus bis communicent. Ad hec . . . .
. . . sunt nostri; sed in fratres seviunt atrociter, coelum
terrę miscent pro sua ubiquitate. Literas hasce cum
acceperis cum apologia Schenckhii, quam remitti cupio, rogo
me certiorem facias. Bavaria visitationem in libros et
parrochos instituerunt. Prodiit dialogus, in quo Philippus
ad infernum detruditur; interlocutores sunt, Ott-Heinrichus,
Mauricius electores, Albertus marchio et alii plerique, qui
apud inferos contendunt, quod misere sunt seducti. Pontifex
anxius est pro impetrando consilio. Plura scriberem, si tuto
liceret; quam primum intellexero te meas accepisse, scribam
liberius et uberius. Saluta d. Gesnerum, Wolphium et
Gvalt[h]erum. Vale, mi Bullingere, ocyssime  18. octobris
ano etc. 54.
Geryon t[uus].
Clarissimo atque doctissimo viro d. Henricho Bullingero,
theologo pientissimo et pastori vigilantissimo, d. et amico
charissimo.

<nr>[18078]</nr>
<ae>Joachim Vadian an Bullinger</ae>
<od>St. Gallen, 16. April 1548</od>
<vo>Autograph: Zürich StA, E II 351, 69</vo>
<dr>St. G. Mitt. 30, S. 714f.</dr>
<re> </re>
<tx>
S.P.D. Literas tuas postremas duodecimo primum die, postquam datę sunt,
accepi cum aliis annexis, et ago gratias primum tibi de Thermarum actis
nonnullis, quorum me certiorem reddidisti, dein et horum nomine, quae ab amicis
ad te perscripta mihi tam benigne communicasti. Remitto exempla, quo et hac in
re tuae fidei faciam satis. Caesarem ferunt potionem e guayaco bibere optantque,
ne ipsa in philtrum aliquod (in stomacho praesertim tam nauseante) convertatur
et animo addat libidinem fuore aliquo incensam, qua ad vindicandum
ulciscendumque amplius rapiatur, quam hactenus factum est. In aperto enim iam
nunc etiam Augustae consilium est de instaurando ducatu Svevico, cuius et nos
non minima pars aliquando fuimus. Praeterea sermo est non omnino inanis, si modo
conatibus eius successerit, resarturum illum damnum illud ingens, quod ab
initiis concilii Constantiensis domus Austriaca perfidia Sigismundi, Romanorum
regis, accepit, prius Fridericho duce, deinde et filio eius Sigismundo
vehementer afflictis. In Gallum non ambigitur quin saeva cogitet, non uno
nomine, sed hoc praecipue, quod pecunia iuvit hostes. Qua in re nullum erit
consilium perniciosius, quam si nos declinandorum damnorum gratia Gallo auxilia
denegemus nec in hoc simus, ut magno nobis animo adhereat. Neutrales enim si
pergimus esse, ut dicitur, laborabit Gallus et forte succumbet etiam et
opprimendis Helvetiis viam faciet, quos certum est seorsim principi illi tot
modis infenso diu resistere non posse, utcunque vel arctissimis animis
cohaereamus.
Optimum quidem esset, domi nos ut multa cum pace et ocio liberali contineremus,
quod et te percupere video. Sed ea sunt tempora et proximum in parietem talis
nobis moles atrocium studiorum imminet, ut non sit dubitandum, hoc plus damni
accepturos nos suo die, quo minus horum nos rebus studiisque coniunxerimus, qui
ex animo nobis bene volunt. Sed agnosco et confiteor consiliorum omnium
moderationem penes dominum coelestium et terrestrium, quem, nos ut in se servet,
sedulo praecamur. Vale.
^$Sangalli, XVI. Aprilis, anno MDXLVIII^#'o.
<un>Ioachimus Vadianus.
<tx>
Driandro nostro quid acciderit, plane non capio. Constituerat primum, longo se
tempore Basileae mansurum. Mox inde Argentoratum se contulit, iam nunc cum
coniuge tam honesta et recens ducta Angliam petiturus. Forte aussas habet, quae
ipsum urgeant. Quae si nullae sunt, doleo, tam inconstantem esse suis in
consiliis virum tam doctum, cuius tamen et dignitati et utilitati certa aliqua
ratione posset provideri. Sed suis de rebus ipse forte optime statuet.
^$Die sag ist, eß solle zuͦ Trient noch ain concilium seinen fürgang haben und
ouch mit wolgefallen dess Antschrists. So grimmlich haltet sich noch die prattik
deren leuten, iren aberglauben zu befestnen. Und ist gewüsse sag, das der kayser
den hertzogen in Preussen zuͦ bekriegen willig gemacht sey; er könne aber bey
den anstoßenden fürsten wenig gefallens, noch ainichen willen hilf ze thon
befinden. Ich besorg, die Teutschen herren treybind den handell; sind (wie man
sagt) ietz zuͦ Mentz in ainem capittel bey ainandern, woltend gern ouch in
Preussen restituiert sein. Eß wer sein wol wert; so nützlich werdend ir rendt
und gült angelegt. Der könig von Polen wil aber nit darinn sein; bey welchen der
könig von Frankreych vergangens Mertzens ain teffenlich pottschaft zuͦ
Peterkouw (ligt sechs oder acht meyl wegs under Crakouw) gehabt hatt und gar
errlich gehalten und, wie man achtet, guͦten beschaid erholt hat.
<lz>[Adresse:] Amplissimo viro domino Henrycho Bullingero, clarissimae urbis
Tigurinę episcopo, domino et amico amantissimo.

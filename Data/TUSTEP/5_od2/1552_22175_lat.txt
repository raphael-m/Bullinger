<nr>[22175]</nr>
<ae>Lelio Sozzini an Bullinger</ae>
<od>Siena, 25. September 1552.</od>
Zürich StA, E II 335, 2173. / Orig.(Aut.)
Tandiu reditum in Patriam distuli, quod non ab Hispanis
solum, verum etiam ab alia quacunque servitutis specie
liberam visitavi, o singulare dei benefitium atque regis
illius, cui nunc isti quatuor mittuntur legati, qui agent ei
gratias immortales. Hic satis foeliciter procedunt omnia. Ad
expugnationem Orbetelli, quod unum in potestate hostium
superest oppidulum, Gallicam classem expectamus. Princeps
Salernitanus cum triremibus quadraginta quinque ut minimum
ad littora nostra apellet brevi, multaque fient non
pręvisa c  nis. Nos tantum deo fidamus et non pudefiemus.
Sed vos quoque pro nobis deum rogate simul et celebrate.
Verum si plura cupis de mirabili hac nostra mutatione
audire, homines isti copiose tibi narrabunt et non ingrata
fortassis; sint tibi commendati, favoreque tuo eos complecti
non omittas, oro. Ego post festum natalis accingam me
itineri et deo dante apud vos ero tota deinceps aestate.
Interea tu, vir clarissime, vale bene cum familia universa.
D. d. Theodorum, Gvalterum, Frisium, Gesnerum et inprimis
generos tuos saluta meis verbis et, quod minime exciderat,
Pellicanos meos omnes salvos atque foelices cupio.
Scripsissem etiam ipsis; sed plus temporis non est datum.
Hęc pauca boni consulite. Senis  25. settembris 1552.
Lęlius Sozinus.
De Vergerio nostro aliquid certi cognoscere aveo. Literas
tuas Bononiam ad patrem misi et ipse brevi succedam.
Doctissimo atque optimo viro domino Henrico Bullingero, suo
inprimis colendo.
Zurich.

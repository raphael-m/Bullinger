<nr>[20120]</nr>
<ae>Bullinger an Oswald Myconius</ae>
<od>(Zürich), 31. Mai 1550.</od>
Zürich StA, E II 342, 243. / Orig.(Aut.)
S. D.  Duo nostri iuvenes, Hylerus et Bumannus, pessime
apud vos se gesserunt;
redeuntes ergo in carcerem coniecti per octiduum sustentati
sunt pulte et aqua.
Dimissi acerrime sunt obiurgati a magistratu et praefectis
scholae, rursus tamen
post castigationem recepti in gratiam. Metuimus, ne aere
alieno se aggravarint
nec creditorum nomina et summas bona fide nobis significent.
Certe propter te et
tuam intercessionem vocavi ipsos, expostulavi cum eis;
attoniti vero
responderunt se debere R. Berchtoldo et aliis ac mature
curaturos, ut
persolvantur. Ego mallem te a creditoribus postulare
schedas, quibus non tantum
summam debiti, sed rationes quoque, pro quibus rebus singula
sint expensa,
colligeres easque mihi mitteres; dispicerem enim diligenter,
quid rebus, alioqui
dubiis fieret. Non enim puto illos bona fide, quantum
debeant, significaturos;
posses tu illud nullo negotio conficere, si videlicet
aedituus, apud quem
habitarunt, creditorum nomina et singula debito colligat
tibique credat. Si
mature satis miseris, maturius agam, quod potero; nihil
alioqui polliceor certi.
Haec de illis. Non essem tibi alias occupatissimo rebus
gravissimis onerosus,
nisi tu prior hac de re compellasses me ac dolerem Tigurinos
accusari etc.
Iam dudum sparsit fama pontificem duos cardinales in
Helvetiam missuros; certi
nihil habeo, non tamen dubito antichristum omnia tentaturum,
ut sedes in his
terris amissas recuperet. Was thuͦt uwer thumbropst von
Lumpenberg? wenn wöllend
ir inn installieren? Hae scilicet artes sunt membrorum
antichristi vos et nos
vexare. Vexant nos singulariter Suicii et Glaronenses
propter castrum
Wedenschwyl, quod nostri emerunt legitime et optimo iure.
Doch muͤssend min
herren morn zum raechten zuͦ den Eynsidlen; der h. Hab und
m. Jörg Müller sind
zuͦgsatzte, Cham und Sproß radtgäben, Aescher
stattschryber redner, Reynhart
schryber. Vale aeternum; plura non possum. Ultima maii
1550.
Bullinger.
D. Osvaldo Myconio, venerando suo fratri.
                    Basel.

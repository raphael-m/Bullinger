<nr>[20095]</nr>
<ae>Franciscus Dryander an Bullinger</ae>
<od>Basel, 28. April 1550.</od>
ZÃ¼rich StA, E II 366, 23. / Orig.(Aut.)
S. D.   Magistratus Basiliensis prohibuit hic omne genus
librorum linguis non
usitatis, sicut antea scripsi, cum idem magistratus mihi
fecerit facultatem
imprimendi omnia, quae vellem in literis humanis exceptis
literis sacris, semel
per scribam urbis et iterum per Marcum concionatorem apud
divi Leonardi. Iam
Augustinus vester scribit novas miserias, se quidem
vendidisse domum, sed
papyrarium rursus occupasse praecium; proinde me orat, ut
denuo eum liberem. Ad
hoc respondeo me velle iterum ad me recipere hoc debitum
papyrarii ac efficere,
ut eius summae causa nihil ab eo postulet, sed ea lege, ut
ille descendat cum
suis praelis et typis ad laborandum vel hic vel Argentinae
vel in aliquo vicino
loco, ubi commodius licebit. Quodsi hoc facere volet,
habebit omnia praesidia,
quae antea promisi, et plura. Sin vero repudiabit, ego
recipiam alium
typographum et liber ero a sponsione papyrarii. Ego vero, si
isti non permittant
hic imprimi libros in literis humanis, sicut antea
promiserunt, sum in dubio,
quo in loco debeam esse. Argentinae posset haec res fieri
commodissime; sed non
erit mihi certa securitas; apud vos securitas erit maior
personae meae, sed an
licebit per vos et per magistratum vestrum et per
commoditates rerum
necessariarum ad hoc opus, ignoro. Peto abs te, ut amice
consilium des de eo,
quod in hac re mihi faciendum putares. Scribes autem per
hunc ipsum, qui statim
est reversurus. Bene vale. Basileae  28. aprilis 1550.
Tuus ex animo F[ranciscus] Dryander.
Clarissimo viro d. Henrico Bullingero.
                 Tiguri.

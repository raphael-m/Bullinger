<nr>[19300]</nr>
<ae>..... an Bullinger</ae>
<od>[nach 30. Oktober 1549]</od>
<vo>Autograph: Zürich StA, E II 335, 2141 (Kopie?).(Siegel...)</vo>
<dr>ZL III, 727ff.; Ep. Tig. III, 472f.<dr>
<re> </re>
<tx>Nuper tristia nova per amicos ad me ex Anglia descripta
sunt, quae cum apud vos quoque sparsa et horribilioribus
affectionibus deformari et augeri non ambig, vera, sed succincta
rerum tristium certe comprehensione d[ominationi] t[uae]
communicabo. Proceres regni Angliae summo dolore et animorum
aegritudine videntes ea pręsidia, quae piae memoriae rex
Henricus VIII. in Bulloniae communitionem et conservationem
ingenti sumptu extruxerat, modo a Galliae rege parvo certamine
expugnata esse et eam pręsidiorum iacturam et perditionem
negligentia et sordibus D. protectoris accidisse, 8. octobris
Londini populo per tibicines convocato heraldos proclamare
iusserunt, ne quis ullam posthac obedientiam vel fidem praestet
ullis literis vel mandatis a duce Somersett nuper dicti
protectoris publicatis, tametsi huiuscemodi mandata regia manu
et sigillo confirmata conspiciantur; nam illius administrationem
negligentissimam summa dedecora et regno detrimenta
irrecuperabilia attulisse, ut qui maturis et sedulis nobilium et
regiorum consiliariorum praemonitionibus posthabitis, tum etiam
eorum praefectorum, qui regionibus ultra mare concredita est,
commendata fuerunt, neglectis, eadem praesidia, quae cura et
solertia ex officio oportuit, non communierit atque instruxerit.
Adeoque eius negligentia atque intermissione a Gallo expugnata
sunt in perpetuum regni dedecus et detrimentum. Tum quod etiam
pecuniam regiam, quam in tuitionem et communitionem regni
impensam oportuit, in sumptuosissimis aedificiis extruendis per
horum bellorum tempora prodegerit militemque regium tum contra
Scotos tum contra Gallos et intra et extra regnum suo periculo
et sanguine pro regia maiestate tutanda et honore regni
conservando et ampliando depugnare cupientem multorum mensium
debito stipendio defraudavit adeoque se malis his permotos
perinde ut proceres regni et a parente filio tutores designatos
ex officio et fide data cogi, ut protectore a regni procuratione
submoto ipsi regni procuratione debita diligentia et
solicitudine obeant, ne olim ad tutelae rationem dandam vocati
graviorem causae dictionem sustinere cogantur, ut quam reddere
possent, adeoque se omnibus serenissimi regis subditis indicere,
ne quisquam intercedat vel se commoveat; nam hanc mutationem
nulla alia causa fieri quam boni publici studio. Hac
proclamatione populo praemonito transquillitas in toto regno
consecuta est.
^$Eo tempore, dum haec Londini aguntur, protector, qui in arce
Windsora regem penes se habuit, ab omni nobilitate primum
desertus, deinde rege per proceres regni Londinum perducto ipse
tandem protector die 16. octobris in arcem Londiniensem
asservandus abductus est una cum aliis tribus solis omnium
actionum sociis et censoribus.
^$Hec vera et succincta Anglicę mutationis occasio est, et hanc
mutationem primum amicorum literis, deinde edictis sub regis
secreto publicatis et omnium procerum regni ac consiliariorum
regiorum subscriptione confirmatis scio nulla ambitione vel
religionis fastidio vel odio institutam, sed iusto dolore et
indignatione praesidiorum et propugnaculorum amissione, quae pro
Bullonia conservanda maximis impensis a rege Henrico piae
memoriae edificata fuerant, susceptam adeoque regni necessitas
et utilitas eos accuratiorem rebus administrandis ordinem dare
adegit, quos privata et publica fides et commissae tutelae onus
in hoc obligat s< tenet. Hac vera mutationis explicatione te
ipsum et amicos solari poteris; scio enim vanissima et
falsissima passim super hac mutatione, prout cuique cupido est,
spargi.
^$Regia maiestas quandoquidem animadvertit propter ducem a
Somerset nuper in custodiam traditum, cuius facta et
exauthorationem et carcerem commeruerunt, nisi regnum eius culpa
graviter labefactum in extrema ruere pericula pati velimus,
quosdam malevolos homines dicto duci magis devotos quam erga
regiam maiestatem et patrie charitatem officiosos ad concitandum
populum spargere ausos pias pro expianda et reformanda religione
leges latas modo abrogandas et antiquandas et papisticos ritus,
ceremonias et missam denuo reponenda ... commodum existimavit,
omnibus suis subditis notum et testatissimum facere, quod nec
sua maiestas nec quisquam suorum cnsiliariorum ullam talem
alterationem quovis modo in animum induxit, sed vult pias leges
modo pro religione rogatas et confirmatas conservare et tueri et
deinceps, quecunque ad ampliandam die gloriam et ad progressum
verbi eius proficere poterunt, captata occasione sedulo
prosequi. Quare eius maiestas totius consilii consensu ad omnia
dissensionis et diffidentiae incommoda tollenda, que ex talibus
vocibus exoriri possent, omnibus magistratibus cuiuscunque
dignitatis et ordinis imperat, ut talium rumorum seminatores et
vulgatores ap[p]rehendant et in custodia asservent, dum
certiores facti fuerint super iuditio serenissimi regis ex
consilii sententia pęnam decreturi, prout sceleris ratio exigit
in huiuscemodi seductores et populi concitatores. Promulgatum
Londini 30. octobris anno tertio Eduardi VI. Angliae, Franciae
et Hyberniae regis, fidei defensoris et ecclesiae Anglicanae et
Hybernicae in terris supremi capitis, subscriptum per regni
proceres et alios de privato consilio, quorum nomina sequuntur:
^$Thomas archiepiscopus Cantuariensis etc.
^$D. Riche, regni cancellarius.
^$Dominus a S. Ioanne, magnus magister Angliae et preses
consilii.
^$Dominus Druscellus privati sigilli custos.
^$Marchio Northamprensis.
^$Comes Warwicensis, magnus cubicularius Angliae et admiraldus.
^$Comes Arundeluus cubiculi prefectus.
^$Comes a Talbot et <von hier an v. Bull. geschrieben.> the erle
off Shrewsberi.
^$Comes Southamptensis.
^$Comes a Wenthworth.
^$Thomas Chryneus ordinis eques et domus regiae thesaurarius et
quinque portuum praeses.
^$Wilhelmus Pagetus, ordinis eques et regiae domus marischalcus.
^$Wilhelmus Herberth, eques, stabuli regii praefectus,
praepositus sacri cubiculi.
^$Antonius Wingfeldus, eques ordinis, regius cubicularius et
gwardiae capitaneus.
^$Ioannes Gaynus, eques ordinis, constabularius turris
Londoniensis.
^$Wilhelmus Petreus, eques, archigrammateus regius.
^$Eduardus a North, eques.
^$Eduardus Montanegus, eques, iudicii primus praefectus.
^$Ioannes Banerus, eques.
^$Eduardus Wottonus, eques.
^$Doctor Wottonus, decanus Ebracensis.
^$Richardus Southvellus, eques.
^$Edmundus Peckham, primus praepositus omnium fabricarum regiae
monetae.
^$<Auf der Rückseite von Bull.s Hd.: "Ordnung der religion in
Engelland. Nüw zytung."
<lz>[Adresse ...]: fehlt.


<nr>[19101]</nr>
<ae>Johannes Gast an Bullinger</ae>
<od>(Basel), 5. Mai 1549</od>
<vo>Autograph: Zürich StA, E II 366, 173</vo>
<dr> </dr>
<re> </re>
<tx>
S. Argentinę Satanam turbasse ecclesiam, Bucerum cum Paulo Fagio absolutos
abireque iussos, Hedionem etiam cum reliquis consensisse in <gr>...<gr/>
Interim, ieiunia mandata, festos dies instauratos ex literis Buceri leges, quas
D. Musculo scribit. Quam miseri sumus homines et imbecilles [los?]. Verbum
domini Argentinę nullas radices habuit; hoc debemus nostris peccatiset
impęnitentię. Hoc debebat illis animum addi[di]sse, quo constantiores
fuissent contra Cęsaris edictum, quod audierunt et certo sciverunt Saxonicas
civitates novum fędus cum rege Danię et multis principibus instituisse.
Quid sibi hoc vult? Mauricius dux Saxonię cum episcopo Augustano missus ad
Venetos, pulchri et probi legati. Utinam suspenderentur in itinere ad arborem
aliquam praealtum, ut essent diu conspicui omnibus. Schertlinus famulum habuit,
quem miserat Magdeburgum, qui 2. Martii rediit; multa de constantia civitatum
refert, ed dominus a Riffenberg, qui diu apud nos hęsit, iam agit in Brema
civitate.
^$De Senensis civitatis proditione fortasse melius nosti quam ego. Hęc paucis
ad te; tabellio enim urget. Rescribe nacto otio, cur discesserit Musculus.
^$Tu commendasti Thomam<f1>Thomas Leymer/Argillanus; vgl. Basel, Matrikel II 54, Nr. 45 und Myc., 8.12.48.<fe>, qui duxit abbatissam Seckingensem in uxorem; nam mira de
te spargit, qui iam alterum superinduxit uxorem nobilem. Timeo, ne coniiciatur
in carcerem; est enim insignis nebulo, quem audio tibi commendatum a Myconio
nostro. Vehementer mihi dolet, si illum tibi suis in literis commendavit.
Abbatissa honesta matrona adhuc constanter confitetur illud matrimonium semel
cum nebulone contractum nec vult retractare. Posset libere vivere sine custodia,
si vellet abnegare. Nihil facio literas, quas fortassis habet ab episcopalibus
extortas, quibus scribunt illum esse liberum nec posse propter votum semel datum
ducere uxorem. Cur permittit Caesar in suo Interim? Vide fallacias perditorum
hominum.
^$Vale.
^$5. Marcii 1549.
^$Salutabis D. Bibliandrum, Pellicanum etc.
</tx>
<un>Tuus quem nosti.</tx>
<lz>[Adresse:] An herren Heinrych Bullinger, lütpriester zuͦ Zurich, mynem
lieben, gunstigen herren und frundt, zuͦ handen. Zurich.

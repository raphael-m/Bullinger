<nr>[21199]</nr>
<ae>Hector a Belloloco an Bullinger</ae>
<od>Basel, 26. August 1551.</od>
ZÃ¼rich StA, E II 335, 2176. / Orig.(Aut.)
(a.R.: Excusa, obsecro, incongruetates meas; nam non omnia
possumus omnes.)
Eo quod ego posui olim (et adhuc transcribo eas) decem
penultimas epistolas Pauli una cum septem canonicas poetice
carminibus Gallicis, ego libenter utor commentariis tuis in
locis spinosis et dificilioribus. Igitur eo, quod michi
plurimum placent, ego gratulor tibi et gratias ago deo
nostro pro dono spiritu suo tibi collato. Inter alia
libenter legi irrefragabiles probationes, quas facis de
epistola ad Ebraeos, quod sit a Paulo scripta scilicet,
quamvis nonnulli tentent hoc ipso tempore persuadere
contrarium. Legi quoque libenter ea, quae scribis et sentis
de episcopis sive presbiteris in 4. Eph. et in 1. Tit.
Igitur obsecro, perge in hac sententia semper, quae pura est
et a veris piis, ni fallor, laudata. Confidens ergo de tua
lenitate et mansuetudine orabo te, ut, si aliquando
reimprimentur Decades tuae, auferas de titulo hoc vocabulum
"archipresbiteris" (sicut olim oravi te); nam satis et
superque satis erat, si remanet "decanis" tantum. Et utinam
(eo quod decanos habent papistae) loco illius "decanis"
uterentur omnes classes aliud quempiam inferiorem vocabulum
ad imitationem illius (quem tu etiam alibi citas), qui
abiiciens omnes illos magnificos titulos voluit nominari
servus servorum dei. Tu optme nosti, quod successive fit
metus et quod papatus olim habuit initium huiusmodi; nam
postquam episcopi sive presbiteri vocabantur fratres,
pastores, seniores, doctores populi presbiteri, episcopi
(quae sunt vera nomina sua) successerunt ista vocabula:
domini, reverendissimi, piissimi, colendissimi,
observandissimi, prestantissimi, sanctissimi, cardinales,
archiepiscopi, patriarchas, archidiaconi, archipresbiteri et
papam item, quod est antichristus.
In lingua nostra Gallica nonnulli iam etiam
ministri verbi non vocantur amplius fratres, episcopi,
presbiteri etc. sed a multis (quibus potius erit talia
vocabula tacere) vocantur: monsieur le prescheur, messieurs
les prescheurs (et eorum uxores) madame et madamoyselle et
aliis titulis mundanis et magnificis (Frisius poterit tibi
ea interpretari), qui quadrant principibus et magistratus et
eorum uxores. Duplici honore sunt honorandi presbiteri; sed
credo, quod tu non ignoras, quod de istis titulis non
intelligit Paulus neque Petrus, qui scribens presbiteris se
nominat presbiterum. Christiane vir, confidens de tua
humanitate (quod dixi), et quod amo scripta tua et sociorum
tuorum et amplector, hec scribo tibi, non quod velim (ego
indoctus) te docere, sed tanquam patrem orare. Gaudeo etiam
plurimum in consensu illo de negocio eucharistiae, et utinam
omnes regiones sic sentirent; bonum esset, si multa
exemplaria mitteres episcopis Angliae (et alibi), ne mortuo
nunc Petrus Martyr invadantur a nonnullis lupi rapaces in
futurum.
Rumor apud nos est de matrimonio promisso inter Angliae
regem et filiam regis Galliae. Tu scis coniunctiones cum
infidelibus per omnia esse prohibitas; igitur mirantur pii
de rege Angliae et eius consilio, sed coniecturant, quod non
hoc fecisset Anglus unquam, nisi posuisset aliquos articulos
de mitiganda (vel potius omnino auferenda) persecutione
christianorum in Gallia. Hic habetur pro certo, quod papa
excommunicavit Parmenses una cum suis coadiutoribus (qui
sunt Galli) nunquam absolvendos. O utinam Gallia cum suo
rege non curaret absolvi a nebulone illo. Dicitur etiam,
quod Turca molitur aliquid contra Romam ad capiendam eam.
Multa alia referuntur, quae sunt in dubio; sed revertetur
mox d. Moreletus, legatus regis, a quo audietur certiora de
omnibus, in gloriam dei ut spero. Tu interim vale bene in
Christo et condonando michi utere mea opera, ubi visum tibi
fuerit, in domino. Dominus te servet et omnis nostra
ecclesia. Si omnes tuos pios coadiutores ministros (et alios
doctos et pios viros) salutabis nominatim meo nomine, facies
michi rem gratissimam. Basileae  26. augusti 1551.
Tuus humilis frater Eustorgius sive Hector a Belloloco.
Pio et fideli viro Heinricho Bullingero, verbi dei ecclesiae
Tigurinae ministro.
Tiguri.

<nr>[34006]</nr>
<ae>Bullinger an Johannes Fabricius</ae>
<od>Zürich, 7. Januar 1564.</od>
Zürich StA, E II 373, 519. / Orig.
(Aut.)
Gr.
II, 480 R.
S. D. Scribebam diebus abhinc exactis 8, sed neminem inveni, cui traderem; his ergo nunc etiam inclusi illas.
Interea tuae adferuntur una cum illustris viri
Martinengi literis mihi valde gratis, ac tibi multum me debere fateor, cuius opera in eius amicitiam perveni, quo nomine et gratias tuae humanitati maximas ago.
Respondeo illi brevibus; tu, quaeso, literas procura.
D. Bernardino amplius ne verbum quidem audio.
Sunt hic, qui dicant Camillum et Darium<f1>Dario Sozzini?<fe> profectos
Constantiam ibi latitare; ego, quid verum sit, nescio; nobis contra istos vigilandum esse scio.
Pro his, quae misisti de concilio accepta ab episcopo, ingentes
ago gratias; cupide autem ipsa decreta expecto.
Dum maledictiones et benedictiones carnalis a Lotherbuͦbingen lego, occurrit illud prophetae: Maledicam
benedictionis nostris* (*vestris?), et recidet in ipsum, quod eiaculatus fuerit in innoxium impius.
Arbitratur d.
Martinengus propter tumultum Calabricum et
metum Turcae in Italiam se apparantis adversarios nostros nunc frustra consultaturos de exequtione.
Dominus dissipet consilia istorum!
Quinquepagicorum aliqui videntur et dicuntur de novo furere contra Claronenses, et quis tandem finis? Domine deus, libera tu invocantes nomen tuum.
Quae habeo a
d.
Hallero Berna de proditione contra Genevam instituta, habes hic descripta.
Pestis admodum inclementer sęvit ad Rhenum infra Argentinam, incipit gliscere et in ipsa urbe.
Petunt fratres Heydelbergenses, ut supplicemus pro salute eorum domino; comes Valentinus ab Erpach peste extinctus est in Palatinatu.
Oremus dominum, ut nobis
adsit perpetuo.
Bene vale in Christo.
Tiguri  7. ianuarii 1564.
Saluto consules, dominos meos, Gallicium, Pontasellam et alios amicos nostros.
Bullingerus tuus.
Praestantissimo viro d.
Ioanni Fabritio, Curiensis ecclesiae ministro, domino et fratri meo colendo et dilecto.
                                          Chur.

<nr>[36032]</nr>
<ae>Johannes Fabricius an Bullinger</ae>
<od>Maienfeld, 5. März 1566.</od>
Zürich StA,  A 248.2
Gr. II, S. 677f. [R].
Er hat gestern, bevor er sich auf den Weg machte, auf einen eben erhaltenen Brief Bullingers geantwortet und verspricht,
an die Bürgermeister zu schreiben. "Ego sane deum testem invoco in animam meam, quod paci praecipue studuerim; nam
facile cogitare potui, quod adhuc video: si res in nervum erumperet, me non fore extra teli iactum. Quis autem nisi
insanus se suamque familiam in apertum discrimen volens coniecerit? Sed interim, deus bone, quae et quanta mendacia de
me spargunt adversarii? Non quidem Curiae, nam ibi falsi convincerentur, sed foris et in vicina Helvetia. Sed sic deus
nos exercet, ne theologia nostra tantum sit umbratilis. Tibi vero, reverende pater, gratias ago quam maximas pro paterna
tua sollicitudine. Fratres iam ante, quam tuae mihi redderentur, Meyenfeldam evocavi, ut ibi eos, si qui sunt in illa
vicina, de Confessione nostra et aliis rebus coram edocerem; illi ne viderentur falsi, eundum mihi fuit. Sed comites
habui d. Pontisellam et Heinrycum Struplerum, nec quid in hac via est periculi. Posthac domi me continebo. Fratres, qui
aderant, inter quos etiam fuit Ioannes Huserus, baronis ab Alto-Sax minister, qui alias ob causas huc appulerat, longe
maximo cum gaudio audiverunt hoc pium vestrum de Confessione consilium. Gratulantur etiam tam vobis quam nobis hunc
mutuum in Christo consensum. Expecto exemplaria; sed te rogo, ut apud Michaelem procures ad minimum 10 exemplaria
Germanica, quae meis rationibus inscribet, quae distribuenda sunt inter viros politicos; sed plura postmodum accersam."
Mit der Übersendung möge Collin beauftragt werden.    -     "Domus Dei heri coivit; sed expectabantur alii adhuc legati,
qui nivibus praepediti adesse nondum potuerunt. Nihildum actum; de omnibus, si vixero, te edocebo. Tu interim, dum ad
consules vestros scribo, quaeso, causam hanc sustine. Ego sane prohibui caedes; nunc illi mihi hanc gratiam referunt,
quod me turbarum authorem faciunt. Cum primum domum rediero, de modo cogitabo, quo pacis ratio iniri possit."
Meyenfeldae, 5. marcii, anno 1566.

<nr>[34128]</nr>
<ae>Johannes Fabricius an Bullinger</ae>
<od>Chur, 14. August 1564.</od>
Zürich StA, E II 376, 106f.
/ Orig.
(Aut.)
Gr.
II, 525 Exc.
S. Cum nihil plane esset, reverende in Christo pater, quod tua scire interesset, tamen, quod tuas accepissem quodque d.
consul res Danicas et Svedicas ea lege
in manus meas resignasset, ut ad te remitterem, scribendum simul putavi, ut saltem hoc unum scires me nihil habere, quod scriberem.
Hodie diu cum d.
Tscharnero
de rebus Gallicis sum colloquutus exque illius verbis intellexi res nostrorum satis illic esse lubricas, nisi quod d.
Beza ad me scribit Christum tamen
mirabiliter tryumphare interim; est ultimus hic pontificius conatus.
Te legisse existimo bullam pontificis, qua concilium confirmat et simul observantissimum
filium suum Ferdinandum, imperatorem electum, qui tunc superstes erat, aliosque principes et respublicas, qui suos oratores ad concilium miserunt, gravissime
exhortatur, ut, quod patribus coram receperunt, id factis quoque praestent suisque auxilio sint ad id exequendum, quod concilii canones dictant.
Sed nunc hic
obedientissimus filius, cuius auxilio pontifex in procurando hoc concilio se potissimum usum profitetur, mortuus est; fortassis aliqua quoque practicae pars cum
illo est sepulta.
 -     Scribit senatus ad nostrum, quae ad causam Glaronensem pertinent; additae sunt literae Svitensium ad Tigurinos.
Legi et miror
impudentiam Svitensium.
Quis enim non intelligat, quam aperte Tigurinorum religionem perstringant, ad quos ipsi scribunt? Sed hoc miror: senatum vestrum in
suis ad nostrum literis mortem Caesaris non pro certo affirmare, cum de ea hic nihil dubitetur amplius.
 -    Expectabatur omnino hic legatus Philippi, et iam
illius factionis homines cristas erigebant, quas nunc, cum venire differt, paulatim remittunt; spem tamen eius adventus nondum omnem deposuerunt.
De Hannibale
nihil interim, quod mirum est.
Te quęso rogoque, mi reverende pater, has literulas digneris mittere ad d.
Bäldium, cui sunt inscriptae; respondeo ad eas,
quas novissime ad me scripsit.
Als ich vorlangest etwas von junckher Ambrosi und Luci Gugelbärg, den zween brüderen, uß begär h[errn] Ambrosi Blorer geschriben
und daamalen h[errn] Tscharners radt gebrucht, der mir die 2 beschrib ires stands und wäsens halb, hyezwüschen von im villicht denen knaben ettwas der dochter
halb endtdeckt, und ich widerum gefraaget, wär der sye, so die dochter vogtswyß by im hatt, darby ich wol gespür, das die Gugelbergen nit sonders deren dingen
bericht: ist myn bitt an üch, so üch des h[errn] Ambrosiß schryben noch yngedenck, mich mit einem wort desse in stille ze berichten; wil es wol der
bescheydenheyt nach wüssen ze bruchen, menniglich on schaden.
Das thuͦtt aber nit nott; so ir meer schrybend, so gedenckend sy mit 2 worten; dan in des
h[errn] Blorers brieff an üch stuͦnd, wie ir demselben, so syn baß in synem schutz hätte, vor ettwan ouch gedienet hättind, ouch wol um in verdient wärind.
-    Caetera nos dei gratia adhuc valemus.
Pestis hic Curię nulla, a qua tamen interim Rhetia non est immunis.
Audimus hic pestem Basileae ingravescere, de
quo tu nobis melius.
Parentibus Heinrici Curiensis, qui ad te venit, id significari curavi; tanto vos estis Curiensibus humaniores, qui illum non recepissent,
qui ex peste venit.
Sed tamen te, quod ad illum (secreto tamen), monitum volo, ne familiarem tibi tuisque facias; est homo capitis valde h  terocliti, licet
primo congressu talis neutiquam appareat; sed ubi se prodit, est satis inquietus.
Daa ers als versuͦcht und die synen es als mit im versuͦcht und nienan nüt
söllen, vermeint er, noch zuͦ einem prędicanten guͦtt gnuͦg ze syn.
Sed haec tibi; nullum enim sanum consilium homo ille admittit.
Vale, reverende in Christo pater, cum tuis omnibus quam felicissime et diutissime.
Curię  14. augusti anno 1564.
Tuus Fabricius.
Scripsi ad amicos Genevae, ut, si liber illic excuderetur, exemplaria quaedam pauca ad te Tigurum mittantur, inde ad me per meos Curiam, quod quidem non alio
nomine a me factum est, quam quod nomen tuum illic celebre et in procurandis exemplaribus tanto minus periculi.
Itaque, quod hac in re tua opera abutor, mihi
ignosce; cum venerint, tu d.
Collino socero tradito; is curabit.
Si quid pro vectura expendendum, ego bona fide solvam.
Tu unum aut alterum exemplar retine;
caetera omnia ad me mittantur; nam in Italia eorum maior usus erit quam apud Germanos.
Misi quaedam epitaphia d.
Calvini ad d.
Collinum; quae si non vidisti, inspicere poteß.
Amplissimo viro d.
Heinrycho Bullingero, domino suo et in Christo patri multum honorando.
An herren Bullinger.

<nr>[24242]</nr>
<ae>Antonio Mario Besozzo an Bullinger</ae>
<od>Chur, 30. November 1554.</od>
Zürich StA, E II 365a, 550. / Orig.(Aut.)
Hac transiens Locarnensium christianorum nuncius contulit
mecum de negocio; inter alia dixit se habere in mandatis, ut
christiani alium mitterent statim ad dominos Tigurinos,
[qui] quicquid actum in comitiis esset, Locarnum refferet.
Sed quia longum est iter perdifficileque, decrevimus inter
nos, hinc ut ille Locarnum quam citius accederet, ego vero
ad te scriberem hunc in modum, nempe si videris illorum rem
perditum iri, velis propriis sumptibus nostris nuncium huc
curiam mittere ad Filippum Gallicium, cum quo ego egi, ut et
ipse ad me Clavenam proprium nuncium mitteret cum literis
tuis. Hoc autem dicco, si cognoveris Locarnensibus periculum
vitę aut naufragium substantie totius imminere, sin
minus,
literas tuas solito more mittas ad Gallicium, qui mihi eas
reddendas curabit. Quicquid autem exposueris, si opus
fuerit, hoc meo nomine a domino Sebastiano petes. Inclusas
autem domino Lelio reddendas curare digneris. Vale, mi
clarissime vir et domine colendissime. Curię pridie
kalendas decembris 1554.
Dominationis et humanitatis tę deditissimum
mancipium Antonius Marius Besutus.
Pietate, doctrina ac moribus clarissimo viro domino Henrico
Bulingero, antistiti
Tigurino, domino suo colendissimo.

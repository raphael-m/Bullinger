<nr>[45022]</nr>
<ae>Kaspar Hubenschmid an Bullinger.</ae>
<od>Chur, 2. Mai 1575.</od>
Zürich StA, E II 378, 1981.
Gr. III, S. 512f.
Er dankt Gott für Bullingers Genesung, die er aus dessen am
17. erhaltenem Brief vom 15. April vernommen hat.    -
Aus einem Briefe von Scipio Lentulus, der von heftigen
Podagraschmerzen gequält wird, berichtet er über einen
schlimmen Aufstand in Genua:  "Familiae vetustae nobilitatis
sumptis armis ac adhibitis mercenariis militibus palatium
occuparunt et Hispaniam conclamant idque adversus familias
novae nobilitatis et plebem, quae et ipsae sumptis armis
Galliam conclamitant. Papa autem destinavit cardinalem
Moronem, ni fallor, illuc mittere, qui conetur has turbas
sedare, et interea ad Genuenses scripsit, ut tantisper
quiescant, dum cardinalis veniat omnino compositurus eorum
lites.    -     Dicunt Turcam deposuisse iam cogitationem
ingenti classe petendi Italiam, quemadmodum iactabatur, ac
tantum aliquot triremes armare.   -     Veneti, etsi in
convictos Lutheranismi acerbissimi sint, tamen nolunt
inquisitores pro libitu posse debacchari in accusatos, sed
accusatores teneri poena talionis, si falso accusarunt, ac
posse legitime et ex iure accusatos se defendere."
1982: Hoc ipso die secundo videlicet maii a prandio inter
primam et secundam accipio haec sequentia a venerando d.
Scipione Lentulo, quae cum miserit procul dubio, ut et vobis
significem, non potui committere, qui ocyssime huc
transscripta communicarem, maxime cum a literis posteriorib.
ad me missis innuerit se hac lege mihi scribere, ut quae
accipis, vobis tradam, quanquam et alias in me nulla mora
fuisset, utpote certe vos huiusmodi novis non parum
delectari ac ideo quia illorum cognitio non mediocriter ad
dexterius nostro fungendum officio facere videtur, sicuti
memini me audivisse ex vobis Tiguri.
"Roma, 9. aprilis 1575: Papa his diebus festis paschatis
interfuit omnibus sacris et die dominica benedixit populo,
qui erat numerosissimus, cum nunc Romę reperiantur
praeter ordinarios amplius 80 000 hominum, ut constat ex
numeratione facta.   -     Dux Clevensis scripsit papae
gratias agens illi ob amorem filio defuncto praestitum,
cuius cadaver vult ibi remanere, ubi decessit, ac ideo in
Animę templo e regione tumuli Adriani sumptuosus ei
tumulus construetur.    -
Cardinalis S.Sixti introduxit aliquot nobiles Gallos, in his
filium quondam ducis Roccae focaltae, ad papae pedes
deosculandos ac ut anni sancti acciperent indulgentias.    -
    Genua die prima scribunt res adhuc esse in suspenso ac
ab omnibus desiderari adventum cardinalis Moroni, cum quo
brevi illic aderit etiam Ioannes Austriacus, quem rex
Philippus rogat, ut quam primum in Italiam se conferat ad
illos tumultus sedandos. Nobiles novi cupiunt pacem ac
aliquo modo non recusant nobilibus veteribus satisfacere,
cum illi ingratae patriae fastidio capti eam relinquant non
sine parvo populi damno.     -      Bruxellis, 21. martii:
Orangius non abhorret a pace, ac regina Angliae paci favet;
sed Hispani non admittunt conditiones, hoc est, ut exteri
recedant, cum Hispani non putent se esse exteros, cum
serviant eidem domino. Volunt item Hispani, ut deponantur
arma, quo status cogi possint ac possit tractari de
privilegiis confirmandis; verum id tutum non est Orangio.
Utrique volunt, restituantur, quae utrinque ablata sunt vi
et armis, quae possunt restitui, cum urbes et loca munita
non sit tutum restitui Orangio. Nolunt Hispani evangelicam
religionem remanere in Belgis, sed ut possit inde recedere
suis bonis venditis, quisquis voluerit.    -     Praga, 27.
martii 1575:
Legatus regis Turcarum laetaliter aegrotat, quamquam heri
coeptum est de vita sperari, nisi senium illum conficiat,
cum iam agat annum 68.    -     Imperator permisit
principibus Bohemis, ut quisque domum rediret ad celebrandos
festos dies paschatis, reversuri ad 20. aprilis. Interea
dederunt ei ducentos quinquaginta mille florenorum in
sumptus sex mensium.   -     Pro certo habetur post haec
imperatorem una cum uxore et filios profecturos Dresenium in
Saxoniam, ubi aderit elector Brandeburgensis, ut de
matrimonio tractetur inter regem Ungariae et filiam ducis
Saxonici, quod certo creditur fieri; quo concluso agetur
etiam de loco et tempore conventus imperialis cogendi.

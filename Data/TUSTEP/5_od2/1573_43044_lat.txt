<nr>[43044]</nr>
<ae>Johannes Haller an Bullinger.</ae>
<od>Bern, 19. März 1573.</od>
Zürich StA, E II 370a, 478. / Orig. (Aut.)
S.  Fasciculos literarum tuarum omnes, colendissime domine
compater, rursus
accepi, alteros quidem nudiustertius per cursorem nostrum,
secundos vero heri
per huncce vestratem. Communicavi mox domino Steigero,
intimo meo, omnia.
Is, quae visa fuerunt, ad senatum retulit. Nunc ego tibi
Curienses ad regem
literas remitto et simul posteriores quoque Glaronenses.
Quod ad Rhoetos, nostri
vestrorum exemplo moti scripserunt quoque ad illos et se
pariter excusarunt de
literis illis ex Badena ad illos scriptis; affirmant enim de
se idem nostri
legati, quod et vestri, quod non hac ratione in ullum
scriptum consenserint, qua
pensionarii illi interpretantur. Expectant vero adhuc
responsum ab illis. Quid
nunc vestris nostri scribant, scire ego nondum possum;
habitus est enim hodie
senatus extraordinarius, cum iam de novo deligatur
magistratus; puto tamen te
hoc cogniturum ex tuis. Steigerus ad me remisit omnia neque
quicquam mandavit
aliud, nisi ut tibi salutem illius nomine dicam tibique agam
gratias. Literas
Genevam pertinentes statim illuc transmisi, cum commode
istis allatis
tabellarius Genevensis esset praesens, qui illas suscepit.
Quod res attinet
Gallicas, praeter ea, quae a d. Gracili<f1>Etienne Le Gresle.<fe> nuper accepimus,
nihil audimus quicquam,
quod fidem aliquam mereatur.     Si res Austriacae ita
habeant, ut ex te
intelligimus, sequentur sine dubio mala ampliora, et
fortassis vindex dominus
ulciscetur aliquando insolentiam illam inerratandam(?)
principum et nobilium;
ipsa enim humanitas vix amplius potest ferre illam non minus
ac sacrificorum et
pontificum.     Problemata Aretii iam mitterem; sed un[um]
est mihi tandem
exemplar mihi inscriptum, quod libent[er] tibi mitterem,
sicut et d. Steigerus,
cui opus illud ded[icatum] est, suum exmplar obtulit; sed
statim cras aut
proximis diebus Blasius Marcuardus, gener meus, afferet mihi
plura; tum
promissis meis satisfaciam. Cupio etiam ad te mittere
correctum exemplar; mirum
enim est, quantum typographus noster Lausanensis impegerit
idque propter
<gr>kakograjiam</gr> opinor d. Aretii; ne te ergo morae
taedeat.
Alias non habeo, quod nunc scribam, nisi quod te gratiae dei
commendo cum
omnibus tuis, quos ut ex me salutes, plurimum oro.
Bernae  19. martii 1573.
Nostri te omnes salutant et omnes communiter tibi pro opera
tua et pro libellis
tuis maximas gratias agunt tuique non sine summa reverentia
mentionem faciunt.
Tuus singularis Iohannes Hallerus.
Clarissimo viro domino Heinrycho Bullingero, Tigurinae
ecclesiae pastori
fidelissimo, domino meo honorando et compatri charissimo.

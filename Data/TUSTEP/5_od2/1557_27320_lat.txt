<nr>[27320]</nr>
<ae>Bullinger an Johannes Fabricius</ae>
<od>Zürich, 17. Dezember 1557.</od>
<vo>Zürich StA, E II 373,17. / Orig.
(Aut.)
S. D. In celebribus Galliae urbibus prope omnibus sunt coetus sacri habentes pastores; sed coeunt nunc ad sacra ut apostolorum seculo olim, sicut docent Acta apostolorum, in aedibus privatis.
Ergo, dum Lutetiae 5. septembris supra 400 coiissent in aedibus amplis cuiusdam nobilis viduae, ut precarentur, audirent verbum dei et celebrarent coenam et quidem noctu, proditi a
Corycęis<f1>Lauscher; vgl. Adagia, 1, 2, 44 (LB II ...).<fe> elabentibus quidem pluribus supra 130 capti et in carceres sunt conclusi, mox item nonnulli ducti, inter quos nobilis
illa vidua et aetate nondum 30. annum excedente et forma et genere et opibus, virtute autem multo clarissima supplicium fortissime adiit adeo ut omnium commoverit mentes spectantium.
Tosta igitur aut ustulata nullum edidit signum ullius metus, letissima migravit ad dominum.
Inquisitio instituta est et in alias per galliam ecclesias, paranturque rogi vel pyra fidelibus.
Interea legatio supplicantum missa ad regem a Tigurinis, Bernatibus, Basiliensis et Schaffhusianis Lutetiam venit, regem
accedit, supplicat pro incolumitate et salute vinctorum, et ne rex pergat in eam saevire religionem, quae nobis esset communis cum vinctis.
Rex benigne audit orantes humaniterque excipit et dimittit legatos, sed dicit sibi nephas esse aliam recipere religionem, quam eam ipsam, quam veluti per manus accepisset a maioribus neque vero pertinere ad regni incolumitatem permittere, ut isti homines aliam invehant religionem etc.
Ita infecta re redierunt domum.
Restat ergo, ut consortes fidei nostrae
commendemus precibus deo.
Sunt, qui sperent propter legationem illam clementius acturum regem cum suis.
Verum hic spectandus erit nobis eventus.
Faxit dominus, ut hic rex Davidem, non Pharaonem praestet, pro qua re sedulo orandus est dominus.
Caeterum de colloquio Wormaciensi in hanc sententiam scribit d.
Laelius ex Tubinga 8. decembris: "Colloquium abruptum et in proxima reiectum est comitia, in quibus forte agetur de forma meliore.
Discesserunt autem iam omnes.
Ego me Wirtembergensibus legatis adiunxi et difficulter huc veni propter adversam valetudinem.
Hic ergo quiescam, donec vires recuperavero, deinde mox deo volente ad vos redibo expositurus omnia, quae illic sunt gesta.
Spero autem id futurum ad natalicias ferias." Tantum
Laelius noster, qui nobis orantibus et literis quidem nostris instructus Wormaciam profectus est circa novembris principium, ut cum Philippo et caeteris ageret.
At velim tibi retineas nomen Laelii etc.
Ex Augusta Vindelicorum scribunt amici comitia esse indicta Ulmam ad 12. ianuarii.
Nunc vero fama volat regem Ferdinandum exusare se ac significare principibus se propter regia negotia comitiis interesse non posse.
Unde suspicantur multi nulla adhuc celebranda fore comitia, sed differenda in tempus aliud oportunius, inquam zuo der widerparth prattick.
^$Finita sunt dudum comitia Badensia, in quibus Burgundiones diligenter se excusarunt, quod cum Bollwylero, ut regio legato videbatur,
non colluserint.
Da will man nun zuͦsähen, wie sich die sach schicken wöll.
Alioqui non male convenit omnibus inter se Helvetiis.
Bernenses cum Genevensibus perpetuo coaluerunt foedere, id quod faustum et felix velit benedictio Christi.
De bello in Belgica Gallia silent omnia.
Ego de rebus Italicis multa a te expecto.
Vale.
Tiguri 17. decembris 1557.
Bullingerus.
Saluta d.d.
consules, Pontasellam, omnes amicos et fratres, Traversos et Saliceos.
Praestantissimo viro d.
Ioanni Fabritio, ministro ecclesiae Curiensis in Rhetia, compatri et fratri meo colendo et dilecto.
^$Chur.

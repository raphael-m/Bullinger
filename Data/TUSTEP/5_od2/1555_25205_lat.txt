<nr>[25205]</nr>
<ae>Pier Paolo Vergerio an Bullinger</ae>
<od>Stuttgart, 24. Dezember 1555</od>
<vo>Autograph: Zürich StA, E II 356, 675.(Siegel...)</vo>
<dr> <dr>
<re> </re>
<tx>Salve, vir clarissime et frater optime. Dudum nihil abs te literarum accepi;
at aveo quidem scire, quid meus agat Bullingerus, quid symmistae eius, quid tota
ecclesia. Mitto nunc peculiarem nuncium; saltem ab eo fac aliquid intelligam.
Apud nos omnia in eodem statu; ego pulchre valeo ac laboro noctes diesque, deo
gratiae. Ostendet tibi Laelius scriptum non quidem valde novum, sed quod tamen
non puto te vidisse adhuc. Audio Melanthonem edidisse nuperrime librum satis
papisticum; habeo huius rei locupletissimum testem. Coepi venari ad eum librum
et perveniam; si pervenero, tu quoque visurus es. Omnino proxim vere Turca
irruet in Pannoniam, quam ob causam futura sunt comitia Ratisponae kalendis
martii, nempe ubi agatur de contributione, hoc est de apice rerum omnium. D.
Brentius nunc mittet ad praelum secundam partem adversus belluam Asoticam, valde
profecto bonum scriptum; habeo domi ego nunc. Utinam posses intelligere meam
versionem primae partis; saepe enim (volente autore) paraphrasten go.
^$Miror Appiarium non misisse e Berna imaginem, pro qua iam iussi dari et datum
scio unum coronatum. Quaeso te, si nondum misit, mone d. Halerum tuis literis, ut hominem urgeat.
^$Salvere iubeo d. R[odolphum] Gualterum et tris generos tuos ac alios quoque
fratres. Obsecro, iuvate me vestris precibus.
^$Stutgardię pridie natalis domini 1555.
^$Vergerius.
<lz>[Adresse ...]: (v. a. Hand) Clarissimo viro domino Henrico Bullingero,
Tigurinae ecclesiae pastori, fratri honorando.

<nr>[27011]</nr>
<ae>Christiana Frisching an Bullinger</ae>
<od>[Bern], 10. Januar 1557</od>
<vo>Autograph: Zürich StA, E II 360, 513.(Siegel...)</vo>
<dr> <dr>
<re> </re>
<tx>Myn früntlichen gru^%ß sampt, was ich liebs und gu^%ts
vermag, zu^%vor, günstiger, lieber herr schwager. Ich bedancke
üch zum allerfrundlichesten samptt der schwester üwer lieben
hußfrouwen der muŁy unnd unru^%w, welche ir unnd sy von mynent
wegen geheptt mitt den thuŁchlynen, und bitten üch, wellend
mich wyther wüssen lassen, was die gesagten thuŁchlyn ze
spulen gekost habind, damitt ich dasselbig ich ouch ußrichten
koŁnne. Wo ich üch unnd den üwern hie old annderschwo etwas
ußrichten unnd dienen koŁnnde, weltt ich mich in keynen weg
sparen, sonnders mich alzyth gantz willig erfinden lassen.
^$Demnach, günstiger lieber herr schwager, sol ich üch nit
verhalten, das min hußwirtt unnd ich dise verganngne tag eyner
unser tochter mitt namen Catrina eyn man gegeben mitt namen
Niclaus Wyermann, unnd werdennd den bruthlouff uff Pauli
bekerung, der den 25. diß manods syn wirtt, halten und den
kilchgang nach gwonlichem bruch began etc. Uff solichs ist
myns vorgedachten hußwirts unnd myn ernstlich bitt unnd beger
an üch, üwere hußfrouwen, myn liebe schwester, swager Hannsen,
sin sun Josue, myn vetter, unnd dbaŁßlen syn hußfrouwen,
samptt üwere liebe dochtern, myne bäßlein, und dochtermern och
dry, myne schweger, unnd anndern den üwern, so üch lieb sind,
das ir keyns ußgnommen, mynem hußwirtt unnd mier so vil zu^%
eeren unnd dienst thu^%n unnd erzöugen wellend, das ir
denselbigen obbestimpten tag unnd hohzyth aldan besu^%chen unnd
dieselbige alhie zu^% Bernn began helffen wellind. So ir unnd
die üweren kon werdend, soŁllennd by unnserm huß absitzen unnd
zu^% unns inkheren, so wellennd wir üch das früntlichest unnd
best, so wir koŁnnend, erzöugen.
^$Wyther bitt ich üch, wellennd nütt an mich zürnen, das ich
üch so lang verzogen mitt wyderschryben; dan myn schryber
bißhar nitt hie, sonnders zu^% Terny by synem bru^%der gsyn. Der
heyst üch alle zum allerfründlichesten gruŁssen. Myn hußwirth
unnd ich baŁtten üch, wellennd unns die üweren alle zum
hoŁchsten gruŁssen unnd nitt faŁlen uff den genanten tag unns
heymzesuŁchen; wellennd den anndren allen by zythen anzöugen.
Darin thu^%nd ir unns groß gevallen. Sind gott trüwlich
befolen.
^$Datum 10den januarij 1557.
^$Üwere willige unnd trüwe schwester Cristiana Fryschingenen.
<lz>[Adresse ...]: Dem wolgelerten, fürsichtigen, ersamen,
wysen hern Heynrichen Bullinger, diener des heyligen worts zu^%
Zürich, mynem getrüwen, lieben schwager, zu^% hannden.
[Darunter von Bull. Hd:] Das hochzyt der Frischingin zu^% Bern
28. januarij 1557.

<nr>[20236]</nr>
<ae>Johannes Comander an Bullinger</ae>
<od>Chur, 20. Oktober 1550.</od>
Zürich StA, E II 303, 428.
Gr. I., S. 181f.
Orig. (Aut.)
Gratiam et vitae innocentiam a domino, charissime frater.
Von Tito wägen schrib
ich, aber langsam; dan von des winmets wägen ist nieman
hinab gefaren. Wir hand
uns beraadten mit der frundtschafft und finden nit, das uns
muglich sye, inn by
dem schärer ze erhalten, wiewol die zwen sun Paulus und
Titus ein zymlich
erbguͦt von ir muͦtter empfangen. Sind ein teil
lehenguͤtter von der
herrschafft; die kan man nit versetzen. Der ander teil sind
eigne guͤtter, die
hat her Johannes Blasius selb versetzt schwär gnuͦg. Und
was er ubrig hat ze
Cur, da hat er sich verstrickt mit einer schwären
burgschafft und mag vor
ingendem februario, so der clöstren rechnung beschicht, nit
druß kommen. Darumb
uns nit muglich ist, ein sölichen burgen ze finden, wie inn
der meister
erfordret, und bittend inn von unsert wägen vast ernstlich,
das er nit zurne;
dann so es jenen möchte sin, welten wir dem willen sins
vatters säligen gern
nachkommen sin; dann es ist gottes gwalt und nit unser
schuld. Mit der frouwen
und mit dem pfister rechnend ab byss uff den nächsten frytag
vor Martini; so
wellen wir ouch uff denselben tag luͤgen das gelt
schicken, und dankend uch
der muͤy und arbeit, so ir von unser wägen han muͤssen.
Gruͤtzenn mir den
Frantzen und sin husfrowen, und ich hab sy vast gebätten, sy
wellind inen min
tochter lassen bevolhen sin. Tuam humanitatem pręcor, ut
convenias cum illi,
quantum postulet per dimidium annum et quo tempore pecunias
postulet, ut
pręparem ad diem constitutum. Vale superstes diu.  20.
octobris 50.
Tuus Ioannes Comander.
Praestantissimo ac doctissimo viro m[agistro] Heinricho
Bullingero, Tigurinae
ecclesiae pastori vigilantissimo, domino suo ac fratri
observando.

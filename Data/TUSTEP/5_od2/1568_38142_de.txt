<nr>[38142]</nr>
<ae>Bullinger an Tobias Egli.</ae>
<od>(Zürich), 17. Dezember 1568.</od>
Zürich StA, E II 342a, 548. / Orig. (Aut.)
Graub. III,  138 R.
S. D.   Admiratus sum, quod tamdiu tacuisti; sed cum
intelligam te recte valere, gaudeo; nos utcunque hic
valemus.
Celebrantur nunc comitia Badae. Quid decernendum sit,
ignoramus. Anguishola putat Helvetios esse obstrictos
haereditario foedere Burgundico ad defendendam Burgundiam.
Multam pecuniam profudit in Pagos; nondum tamen, quid
futurum sit, certum* est. (* a.R.: certus)  Spero neque
nostros neque Bernates neque alios bonos in hanc consensuros
militiam.
Das wir habend, ist das: Es kumpt ein geschrey von vilen
orten har, des königs heer in Franckrych sye von Condischen
geschlagen. Ich wil noch warten uff den hinckenden botten.
   Von Heydelberg wirt geschriben  29. novembris, das die
königin in Engelland ir bottschafft an könig in Franckrych
gesandt und imm anzeigen lassen, sy habe sich bißhar
nachpurlich gehallten und sich zuͦ Conde nitt gethan.
Diewyl aber dem Conde vil zuͦgesagt und nüt gehallten, er
der könig sich och mitt andern potentaten wider den glouben
verbunden, desse sy ouch sye etc.  so solle der könig sich
nitt verwundern, beschähe fürohin ettwas, das er nitt
vermeint.          Der printz von Uranien habe lassen ein
geschrey ußgan, er wölle und muͤsse in Franckrych uß dem
Niderland abziehen. Man hatt ouch anders nitt gewüst, dann
imm sye also; hatt och sin läger anzündt, ist darvon zogen
alls einer, der flücht. Doch hat er heymlich gestossen ein
hinderhuͦt. Die Hispanischen sind nachgeylt, habend die
nachhuͦt geschediget und nachgevolgt biß für die huͦt
hinuß. Da ist die huͦt uffgebrochen, in sy gefallen, und
habend sich die ziehenden ouch umbkert und einandren
trüwlich vil und gnuͦg umb den barchet gejagt. Dann der
printz den Albanum sunst uß dem läger nitt bringen mögen,
hie aber ist er imm worden mitt listen. Der printz sol in
200 pferdt verloren haben, der Alba fast sein reysigen züg,
uff 34 fennli, und ein hüpsch feldgeschütz. Der stryt ist
beschähen 12. novembris by Berchen. Also wirt och geschriben
von Sangallen, Basel, Straßburg, Cölln und Lüttich. Was
wyter gevolgt, wüssend wir noch nitt. Das erzellt oder
schript man alls für gwüß; ich gib es üch, wie es an mich
gelangt. Gott hälffe uns zuͦ guͦtem friden.
Dominus tecum. Saluta ordine nostros omnes.
Festinantissime  17. decembris 1568.
Bullingerus tuus.
Ornatissimo viro d. Tobiae Eglio, Curiensis ecclesiae
ministro fideli, domino meo honorando et fratri charissimo.
Dem pfarrer zuͦ  S.Martin zuͦ Chur, herren Thobien Egli.

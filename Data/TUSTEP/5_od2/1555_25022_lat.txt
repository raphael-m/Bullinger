<nr>[25022]</nr>
<ae>Matthias Schenck an Bullinger</ae>
<od>Konstanz, 22. Februar 1555.</od>
Z체rich StA, E II 343, 473. / Orig.(Aut.)
Matthias Schenckius d. Hainrico Bullingero S. D.
Non necesse esse puto, Bullingere doctissime, me multis
verbis causas commemorare, quibus adductus ad te hoc tempore
scribam. Tantum scribo doctorem Gereonem, cum diebus
superioribus Constantiam me conferrem, hoc mihi oneris
imposuisse, primum ut pecuniam hanc, quae est  13gl. 54kr.,
item 1 1/2gl. ad te quam primum mittam, deinde ut
mittendarum Augustam literarum viam tibi aliquam
commonstrem, quando tanta isthinc eo commeantium est
paucitas. Notus ergo tibi, mi d. Bullingere, est Iacobus
Funkelius, ecclesiasta Bielensis, quippe qui, ut audio, hoc
ipso tempore, quo haec scribo, vobiscum est. Is fratrem hic
habet Ioannem Ulricum K체ndigmann<f1>Dieser verspricht Biel 1563 seine Dienste, um durch Kaiser Best채tigung der Freiheiten zu erhalten (Biel Stadtarchiv 102, CXVII, Nr. 44); entschuldigt 1558 das Ausbleiben einer entsprechenden Best채tigungsurkunde (ebd., Nr. 154). Halbbruder von Jakob Funcklin; vgl. dessen Vita von Max Schiendorfer (2006 noch unpubl.).<fe> , nemini nostrum ignotum;
cui si reddendas literas tuas deinceps curaris, non est
dubium, quin quam primum eas d. Gereon sit accepturus, cum
decimo quarto quoque die aliquis Augustam inde eat, taceo
alios multos, qui quotidie fere inveniuntur. D. Conradum
Gessnerum meis verbis, si sine molestia facere potes, meis
verbis salutabis et me cum liberis septenis celeb em
precibus tuis adiuvabis. Sperabam me in patria tantisper
mansurum, dum tu d. Gereoni rescriberes; sed video fieri id
non posse; etenim et muneris mei ratio (praesum autem
scholae Augustanae) et rei domesticae administratio domum me
vocant, ut commorari hic diutius non possim. Bene vale,
Bullingere optime, et me ama. Constantiae  8. calendas
martias anno 1555.
Viro optimo atque doctissimo d. Hainrico Bullingero,
ecclesiastae Tigurino, domino suo observando.

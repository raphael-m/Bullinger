<nr>[26204]</nr>
<ae>Georg Frölich an Bullinger</ae>
<od>Schlachteck, 29. November 1556</od>
<vo>Autograph: Zürich StA, E II 346, 322.(Siegel...)</vo>
<dr> <dr>
<re> </re>
<tx>S. D. Quid et quantum damni mercator quidam mihi fecerit,
superioribus litteris a te scripsi; significavi etiam alia, quę
tum ex re esse videbantur. Quodsi respondere volueris, Zvicius
in Ror ad me Ratisbonam mittere poterit. Ego enim cras deo
volente iter ad comitia instituam; utinam istic non diutius,
quam par sit, molestissime herere cogar. Rex adducit secum
Canisium, Gropperum, Wizelium et magnam eius farinę catervam,
quibus longe maxima pars multum assentitur. Saxones ne gregarii
quidem lapides amplius, sed ipsa cera molliores sunt cum impiis
quibusdam iamdudum pacti. De imperio Germanico iamdudum actum
est,, religio vero exulat, nec aliud superest quam conglutinatio
tam veteris quam novi papatus. Porro cerevisiarii mihi hoc totis
viribus querere videntur. Principes sunt, ut ipsorum proprium
est, molles, effeminati, delicati etc. Finem rerum quis
coniecturare nescit?
^$Sermonem tuum, apologiam tuam aliquoties petii, sed etiam
promissam, nondum obtinui. Quam ut etiamnum mittas, oro.
Zvictius Ratisbonam mittere poterit. Ego quantumvis pauperculus
precium ...bo. Res imperii in eo sunt statu, ut prudens quilibet
malit se subducere quam ingerere. Utinam fortunę mee essent in
pristino ordine. Quid facturus essem, brevi deliberarem. Nunc
proh dolor manibus et pedibus ligatus teneor.
^$In istis imperii tractatibus spero me eam gratiam relaturum,
quam optimi quique retulerunt, id est ne posthac admittar; ita
me iubet deus, ita mundi iniuria poscit.
^$Princeps Iuliacensis dicitur evangelium Lutheranum acceptasse.
Quodsi ita est, tu pro rei dignitate, congratulaberis. Ego quid
facturus sim, incertus sum; nam Lutheranorum invidia et odium
plus quam papistarum me infestant; sed bene est, dominus videt.
^$Rex Romanus intra triduum Ratisbonam veniet et malum peius
faciet, nisi natura aulicorum immutata fuerit.
^$Tu vale. Consules atque singulos mihi benevolos ex me salutabis
et meus ut semper manebis. Vale iterum.
^$29. septembris anno etc. 56.
^$Tuus Georgius Laetus a Lemnicz in Schlachtegk etc.
<lz>[Adresse ...]: fehlt?

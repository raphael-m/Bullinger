<nr>[42125]</nr>
<ae>Christoph Hardesheim an Bullinger.</ae>
<od>Nürnberg, 13. August 1572.</od>
Zürich StA, E II 348, 125. / Orig.(Aut.)
S.   Cum d. Thretius ad vos iturus esset, vir reverende,
iisque a me aliquid
litterarum ad te efflagitaret, etsi non multum esset, quod
hoc praesertim
tempore scriberem, non potui tamen omittere, quin saltem
hisce brevibus meam
erga te observantiam testatam facerem, utque ex his
intelligeres gratissimam
esse tui apud nos memoriam. Accipies autem a Thretio
exemplar actorum
concordię, quae ut ederentur magnopere placuerunt
theologis Heidelbergensibus,
neque vereor in eorum evulgatione aliquid esse commissum,
quod vobis ingratum
aut adversum esse possit. Sed rogo, ut studium eius, qui hac
parte ecclesiae rem
utilem facere voluit, vobis non displiceat. Vellem equidem
diligentius in iis
excudendis typographum fuisse versatum; nam plerisque in
locis omissa sunt
aliqua verba et alibi etiam nonnulla typographis errata
commissa; sed tamen, ut
opinor, sensum assequi lector ubique poterit. Tu quid de hac
re sentias, quaeso, nobis libere explices.
His cum ministerio tuo omnique familia et comministris tuis
bene foeliciterque
vale.  Salutat te affinis meus d. Philippus Camerarius.
Datae Norinbergae  13. augusti* (*a.R.: 15.?) anno 1572.
T[ui] observan[tissimus] Christopherus Hardessianus.
Reverendo pietate et eruditione praestantissimo viro d.
Henrico Bullingero,
ecclesiae Tigurinae primario ministro, d. suo observando.
           Tiguri.
Darunter v. Bull.s Hd.: "D. Christophori Hardesiani, syndici
Norinbergensis, de
actis concordiae aeditis."

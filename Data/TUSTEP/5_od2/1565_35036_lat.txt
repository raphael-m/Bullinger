<nr>[35036]</nr>
<ae>Bullinger an Johannes Fabricius</ae>
<od>Z체rich, 30. M채rz 1565.</od>
Z체rich StA, E II 373, 563. / Orig.
(Aut.)
Gr.
II, 586f.
R.
S. D. Tuas accepi, chare frater, et cupide expecto tragoediae vestrae catastrophen comicam.
Dominus concedat vobis pacem.
D. M체llnerus ipse ad te scribet,
opinor.
Dicebat: "Si hoc praescivissem illum me vino hoc donaturum, non petivissem ab eo." etc.
Nihil aliud nunc habeo, quod scribam.
Habes hic Bezae literas;
eas remitte ad me.
Saluta amplissimum virum d.
legatum, cui nihil scribo, ne conduplicem molestias; scio ipsum laborare, affligi et angi.
Est illi negotium cum
huiusmodi hominibus, cum quibus non facile transigitur commode.
Salutant te nostri omnes.
Multae nunc Francfortum literae a me scriptae sunt et scribuntur;
brevior ergo sum.
Discessit heri Froschouerus probe oneratus meis literis; cras alii mercatores nostri sequentur.
Scribo adhuc plures etiam Heydelbergam; meis
ergo tuas includam et sub vesperam cras mane profecturis tradam.
Bene vale cum omnibus tuis.
Tiguri  30. martii 1565.                           Bullingerus tuus.
Praestantissimo viro d.
Ioanni Fabritio, Curiensis ecclesiae ministro fideli, domino et fratri meo colendo et dilecto.
                 Chur.

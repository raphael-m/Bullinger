<nr>[25199]</nr>
<ae>James Haddon an Bullinger</ae>
<od>Strassburg, 7. Dezember 1555</od>
<vo>Autograph: Zürich StA, E II 343, 477?.(Siegel...)</vo>
<dr>Ep. Trg. III, 198f.<dr>
<re> </re>
<tx>S. P. D. Observandissime (in Christo) cogitanti mihi saepius ad te scribere
per hosce aliquot menses nihil occurrit, quod dignum videbatur ut literis
mandaretur, propterea, quod variabili <gr>...</gr> rumores spargebantur. Iam
vero constat, acerbum illud divinae justitiae flagellum sublatum esse ex hac
vita, hominem nostra memoria crudelissimum et sanguinem sanctorum maxime
sitientem. Etsi autem nostra peccata commerita erant tantum malum et judicium
severius propter torporem et <gr>...</gr> quae maxima ex parte nostram
pervaserat patriam, cum concederetur liber evangelii(?) cursus; tamen Pater
noster coelestis(?) et idem omnipotens Deus ostendit benignitatem suam ac
potentiam quomod solet. Praeclarum illud par. D. Ridleus et D. Latymerus, paulo
ante se obtulerung Deo spectabile atque eximium sacrificium; quorum cineres et
aliorum, qui ante emigraverunt et apud Dominum et Servatorem nostrum vivunt,
puto devocasse Dei sententiam in superius commemoratum Dei flagellum. Alia non
habemus certa aut explorata (quod sciam impresentiarum), te digna. Quinetiam
commemorata te arbitror jam ab aliis plenius aut ante cognovisse; tamen mei esse
quoque arbitratus sum, ad te de eisdem scribere; nam mihi videtur jam diu, quod
tecum collocutus fuerim. Quaeso salutes mihi D. Gesnerum. Mei meminisse vis in
tuis precibus et conditionis patriae nostrae: quod non dubito quin facias. Deus
tibi adsit tuoque ministerio, et te conservet ad suae ecclesiae commodum.
^$Argentinae, 7 Decembris, 1555.
^$Tuus, Jacobus Haddonus.
<lz>[Adresse ...]: Ornatissimo viro et observandissimo in Christo patri, D.
Bullingero, ecclesiae Tigurinae fidelissimo pastori.

<nr>[22090]</nr>
<ae>Kaspar Hedio an BUllinger</ae>
<od>Straßburg,  18. April 1552.</od>
Zürich StA, E II 346, 275. / Orig.(Aut.)
S. D. in Christo. Reverende vir, en redeunt ad vos
stipendiati vestri cum testimonio, qud honeste vixerunt apud
nos, et nisi obstaret ista Germanię irrequietudo, quam
puto causam esse revocationis eorum, gratum nobis fuisset,
ut sua pręsentia diutius adornassent lectoria nostra.
Quid
Argentorati fiat et qui rumores hic spargantur de motibus
bellicis regis Gallię et principum confoederatorum, illi
commodius referent, quam vacet scribere in praesentiarum. D.
Sledanus, reipublicae legatus, a Tridento domum rediit;
theologi autem nostri et Wirttembergenses adhuc manent forte
usque ad kalendas maii. Adversariis longe gratius fuisset,
si prorsus nulli ex Germania docti viri advenissent; so
hette das concilium schon ein loch gehapt, et ipsi, si diis
placet, victores anathemata sua prostituissent. Petunt
nostri, ut omnes articuli ordine reasumantur, id quod et
salvus conductus videtur polliceri, aut si hoc detrectent,
ut confessio Brentii exhibita ordine ad normam scripturę
examinetur. Neutrum fortassis impetrabunt. Sunt simul in uno
diversorio Wirttenbergenses et nostri; ex Saxonibus nemo
adest. Philippus enim ultra Nornbergam non venit et ad
amicum quendam scripsit se non literas, sed et totos libros
posse scribere de doloribus suis. Pridie vigilię
paschę
venit heroldus Zaberniam a rege Gallię missus et petivit
parari sibi commeatum pro exercitu adventante; recensuit
beneficia in episcopum collata a parente rege cum
enumeratione ingratitudinis episcopi et posse quidem gladio
et igne ulcisci idque iure accepta incommoda; sed quando*
(*a.R.: °qm =quoniam?) adveniet in salutem et libertatem
Germanię, in praesentiarum se nolle. Hic est status
vicinię nostrę. Omnipotens Iesus omnia vertat in
gloriam
nominis sui. Amen. Bene vale et saluta chorum optimorum ac
doctissimorum hominum apud vos, cum primis Pellicanum.
Quodsi posthac schola nostra aliqua in re iuventuti
vestrę
possit gratum facere, offerimus operam nostram. Argentorati
die progressionum, quę fuit altera pasche anno 52.
Caspar Hedio tuus.
Reverendo et doctissimo viro d. Henrico Bullingero,
ecclesiae Tigurinę antistiti, meo maiori observando.
Bemerkung von Bull.s Hand: "Ultima d. Casparis Hedionis
Argentoratensis."
{Vom gleichen Datum in E II 356, 892 (Phot....) ein Brief
von
Hedio an Bürgermeister und Rat zu Zürich. Empfehlung der
heimkehrenden Zürcher Studenten.]

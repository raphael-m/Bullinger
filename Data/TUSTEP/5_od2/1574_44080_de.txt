<nr>[44080]</nr>
<ae>Johannes Haller an Bullinger.</ae>
<od>Bern, 31. August 1574.</od>
Zürich StA, E II 370a, 508. / Orig.(Aut.)
S.  Remitto tibi tuas has, observandissime domine compater,
quarum utinam ego
potuissem esse lator. Evocatus enim sum et invitatus a
fratre ad nuptias filiae
suae; sed pedum meorum infirmitas facit, quominus me itineri
tanto committere
ausim; veniet autem fortassis ex meis aliquis. Gaudeo nos
tandem aliqua etiam
propinquitate et necessitudine coniunctos esse propter
Ioannem Rodolphum filium
tuum, qui animis alias semper eramus coniunctissimi, atque
oro dominum, ut ea
coniunctio vobis et nobis omnibus sit fęlix et fausta.
         So vil die
bottensendung in Franckrych belanget, han ich üwer antwort
und meinung
verstanden, welche ich mim herren schultheß Steiger anzeigt,
der noch hütt bi
mir gsin ein guͦte wyl und mir anzeigt, das er wol mercke,
das der Bellieure
alles dahin spile, das er die sendung der bottschafft znüt
mache und mitt dem
verzug die gmuͤter der Orten, besonders der 4 unseren,
kaltmuͤtig mache,
damitt nahen gar nüt drus werde; dann er diß wuchen hie gsin
vor rath und ouch
vil der ursachen fürgwennt wie filicht auch bi üch, dermaß
das auch hie
ettlicher zwyfelhafftig gemuͤt anfahind hinder sich zien
und meinind, was man
des costens welle etc. Aber sin meinung und meerteyls sige
noch gentzlich und
styff, das man schicken sölle, damitt wir doch das unser
thuͤgind und alweg
dest meh glimpfs habind; hiemitt mög man auch sin* (* a.R.:
* - .. .. .?)
gmuͤt deß bas erkundigen und anders, davon man sonst nüt
wüße. Er hoffe auch,
Basel werde sich nitt ab sünderen; so vernemme er, das der
pfaltzgraff sine
oratores schon uff Leon abgefertiget. Das werdind auch
andere fürsten thuͦn, und
wär glich so guͦt, in der nähe inn besuͦcht, dann inn
der verre. Bittet deßhalb
üch, auch bi den üweren* (* a.R.:  -  .. .. ..?)
anzuͦhalten, das es bschehe.
Chur halb han ich inn nehermal und auch jetz anzogen, han
imm ouch den
kläglichen brieff d. Thobiae zuͦ lesen geben, item wa[s
die] von Zürich thon.
Das hat er alles vor rath anzogen; aber e[s ist] noch kein
entlicher rathschlag
gschen, was man hie thuͦn [well]. Weiß nitt, wies zuͦgat
oder was darhinder ist.
Man wil also zuͦgsen, was andere thuͤgind oder ob man
angsuͦcht werd. Das
gfalt mir nitt; dunckt mich, es sige neiß was anders; doch
weiß ichs nitt. Bis
dat, qui cito dat, iuxta vetus proverbium.       Von
Meiland, wie es unseren
amiralischen gang, weiß ich noch kein gwüßen bscheid. Diser
wuchen ist har kon
der herr von Torn, des conestabels sünen einer, so mitt dem
von Conde entrunnen;
ist noch ein junger mensch. Mich dunckt, er welte sich auch
gern hie winteren.
Unsers Haslers halb hat mir Thretius höchlich affirmiert, er
sige ufrecht im
handel und habe sich Cracovię bi inen wol ghalten, habe
auch ettliche
discipulos, großer herren sün, bi imm, die keinswegs si imm
wurdind vertruwt
haben, wenn si ützit falsches, besonders der sach halb,
hettind mögen an imm
spüren. Mitthin hatt er mir durch gedachten Thretium auch
gschriben und ghept
sich übel der suspition, die man uff inn gworffen. Ich han
imm widerumb
liberrime gschriben, was die sach und wormitt er sich
verdächtig heige gmacht
und uns zuͦ dem verdacht getrungen, und wie er nun der
sach thuͦn söll, das wir
nüt meh vorderind, dann das, wie er sich in den verdacht
bracht, das er sich
also wider drus bring. Wir suͦchind und begärind nüt
anders, wellind gott loben
und imm gern helffen, so er thuͤ, das er thuͦn sol. Wil
also hören, was er
antworten well. Möchtind wir inn gwünnen, wäre guͦt; dann
ich hör, er sige sonst
in re sacramentaria ufrecht. Ich hoff, er heig nun so vil
gsen und ghört, das er
sich werde schicken; denn sonst käm er heim und deß dings
brächt, es dörfft imm
gon wie Valentino Gentili. Eruditionis alias optimum habet
testimonium ab
omnibus, praesertim quod excellens sit Aristotelicus. Sed
quo excurro? Parce mihi.
Dominus te servet incolumem!
Nostri omnes et nominatim dominus Steigerus officiosissime
te salutant. Saluta
tuos et nostros, qui illic sunt, omnes.
Bernae ultima augusti 1574.
I[ohannes] H[allerus],  tuus semper.
Clarissimo viro d. Heinrycho Bullingero seniori, Tigurinae
ecclesiae antistiti
vigilantissimo, domino meo honorando et compatri charissimo.

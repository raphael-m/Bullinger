<nr>[35123]</nr>
<ae>Georg von Stetten an Bullinger</ae>
<od>Augsburg, 26. Dezember 1565.</od>
Zürich StA, E II 378, 1708. / Orig.
m.
aut.
Unterschr.
Qualis rerum nostrarum sit status, aliquo modo ex literis, quas ad d.
Guwalterum dedi, percipies.
Nuper ad te scripseram, quo pacto Polonus uxorem fratri eius
imperatori nostro remisisset; dicebatur etiam tum pactus esse cum Moschobitis, ut ipso obeunte Poloniae regnum ad Moscum devolveretur; sed utrunque vanum esset
iam audio, licet uxori Polonus non cohabitet.
Danus et Suedus etiamnum inter se belligerantur nuper rursus commisso praelio, ut ferunt; quo eventu, ignoro.
Cum
Turca imperatori nostro convenire aiunt pacemque constitutam esse.
Maltam maximis laboribus atque impensis praeparare noctes diesque non desinunt nostri; Turca
vero maiorem quam antea classem et apparatum ad illam oppugnandam adornare dicitur.
Obitus pontificis reparationem Maltae haud parum impediet.
Quod superest,
annum hunc iam sese ingerentem tibi tuisque quam salutarem et prosperum concedat is, a quo solo omnis salus dependet, ex animo precor; simul strenarum loco
hisce inclusos mitto, quo animum tibi meum testatum faciam, donec aliter possim.
Bene vale.
Datae Augustae  26. decembris anno salutis 1565.
R[everentiae] t[uae] studiosissimus Georgius a Stetten.
  (aut.)
Hęc omnia in sinum tuum et Gvaltheri.
Venerando, pio atque erudito domino Henrico Bullingero, ecclesię Tigurinę antistiti vigilantissimo, domino et amico suo colendo.
Tiguri.

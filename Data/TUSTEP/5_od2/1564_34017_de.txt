<nr>[34017]</nr>
<ae>Johannes Haller an Bullinger</ae>
<od>Bern, 7. Februar 1564.</od>
Zürich StA, E II 370a, 319. / Orig.
(Aut.)
S. Habes hic d.
Bezae literas, quas diutius, quam voluerim, retinere coactus sum, cum non haberem nuncium, per quem eas mitterem.
Nunc vero mitto illas per hunc
vestrum, per quem et tuas accepi, pro quibus tibi ago gratias.
Hodie agitur in causa Glaronensi.
Acciti sunt omnes, quotquot extra urbem erant, senatores;
Steigerus quoque heri rediit, cum quo mox de his rebus contuli; is promittit omnem operam.
          Die saffoisch handlung ist ufgstützt usque ad 6. martii,
da sol man zuͦ News zemmen kon, wiewol man achtet, das nüt drus werde; dann es kumpt schier je lenger je me, das der hertzog (wiewol er deßen nitt wil wort
han und man inn auch nitt besetzen mag) oder zum wenigisten ettlich siner anwälten die genffisch verretery nitt nun gwüßt, sonder auch damitt umbgangen, deßen
unsere burgerschafft uff ein nüws gar übel zefriden ist, dermaß das man achtet, si werdind alle wytere handlung abschlahen und mitt gottes hilff wellen bhalten,
was si könnend.
Dann si besorgend, so man si durch den friden mitt dem hertzogen in ein recht wyse, so kömme inen sattel abrugken nimmer.
Ich meinte immerdar,
man sölte ire handlung in die unser inschließen, damitt ein gmeiner friden, si und uns belangend, gemacht wurde; so verstan ich, das der hertzog nitt welle
hören, das er sin ansprach an Genff sölle fallen laßen; so wellend si nitt hören, das man inen muͦte, das si dem hertzogen etwas jurisdiction restituierend,
sonder begärend vil mer etwas hinus an iren kosten.
Min herren habend ernstlich mitt inen grett, das si bedenckind, was inen und uns darus erwachßen möchte;
söllind deßhalb etwas thuͦn.
Aber si wends nitt hören.
Da meinte ich, wenn die dry Stett, Zürich, Basel und Schaffhusen, mitt inen rettind und si vermantind,
das si sich größer übel zuͦ vermyden nitt turen ließind, etwas ußerer dingen ze faren zlaßen, damitt si bi der religion und übrigen fryheit bliben möchtind,
des möchtind vilicht min herren lyden; aber si könnend nieman drum ansuͦchen, diewyl es inen möchte weiß wie ußgelegt werden, und besonders diewyl  man sorgen
muͦß, das unser burgerschafft jetz gar hinden usschlon und den friden gar abschlagen werd.
So wer dann die arbeit vergeben.
Das zeig ich üch bester meinung
an; sinnend imm auch nach, wie imm zuͦ thuͦn sige.
Nüwer zytung halb, wie es in Franckrych stande, schrypt üch on zwyfel Beza.
Er hatt mir auch etwas gschriben; hienebend so wirt mim herr schultheß Steigern
zuͦgschri[ben], das der bschluß des trientischen concilij vom bapst, künig uß Hispania und hertzogen von Saffoij angnon und underschriben; es sige auch dem
keiser zuͦgschickt, da man nitt zwyfle, dann das er es auch underschriben werde.
In Franckrych sige es dem künig angemuͦtet; der habe es nitt wellen
thuͦn, doch sige er durch list siner muͦter berett worden, das si bede, er und die muͦter, underschriben.
Deß sigind die evangelischen fürsten übel
zuͦfriden, und sigind iren vil willens, sich ab dem hoff ze thuͦn.
So dem also wäre, wurde vil böses darus volgen, das aber gott wenden welle.
Dises hatt er
mir befolhen üch zuͦschryben; sonst wüße er diser zyt nüt besonders; laßt üch hiemitt auch fast gruͤßen.
Hoc idem faciunt multi alii.
Salvi sint tui omnes.
Bernae  7. februarii 1567.
Hall[erus] tuus.
[Adresse fehlt.]

<nr>[21196]</nr>
<ae>Petrus Parisotus an Bullinger</ae>
<od>Vicosoprano, 20. August 1551.</od>
ZÃ¼rich StA, E II 365, 114.
Gr. I,  S. 209.
Doctissime vir, salus a deo patre nostro per Iesum Christum.
Amen. D. Petrus Paulus Vergerius, vir ille scilicet pro
Christiana religione optimus athleta, nuper scripsit ad me
in han[c]* (* a.R.: [c] ... ..) sententiam: "Si ullas ad me
literas dare velis, eas ad d. Heinrychum Bullingerum
dirigito, qui, ut ad me quam primum perferantur, operam
navabit:"  Idcirco, ut monuit, egi confisus te, qua
praeditus es diligentia, curatum ire, ut, quae de te mihi
persuasum habuit, vera se dixisse videat.  Vale in domino
semper.
Ex loco de Vicosoprano, die  20. augusti 1551.
Frater tuus in domino Paris a Bergamo.
Clarissimo viro domino Heinrycho Bullingero, ecclesiae
Tigurinae pastori fidelissimo, plurimum [mihi]* (* a.R.:
in?) domino observando.           Tiguri.

<nr>[26090]</nr>
<ae>Bullinger an Celio Secundo Curione</ae>
<od>Zürich, 1. Mai 1556</od>
<vo>Autograph: Zürich StA, E II 338, 1535.(Siegel...)</vo>
<dr> <dr>
<re> </re>
<tx>S. D. Literas tuas, doctissime Caeli, recepi generumque
tuum, mihisemper colendissimum fratrem, una cum uxore, filia tua
familiae ae commendavi, quae tota prope Badae lavat; oro
dominum, ut hoc illi sit foelix et faustum. CDaeterum ab edito
libro tuo De amplitudine gratiae dei, optavinon semel, quod
optimis et amantissimis tui fratribus obsecutus esses nec
edidisses librum, quem audiebas non per omnia probari piis et
non indoctis fratribus; nunc vero editum magis atque magis doleo
multas quidem ob causas, cum vel hoc etiam nomine, quod
intelligo illum displicere pluribus. Nuper scribebat ad me vir
tui studiosus, doctus et pius: "Miror circumferri librum Coelii
nostri, veluti excusus sit Basileae, cum nonnulli certo
affirment impressum esse Pesclavi. Quid diceret senatus
amplissimus Basiliensis, si intelligeret librum quasi ab ipsis
impressum oberrare, quem viri docti et pii apud ipsos non
probarunt per omnia?" Aliunde quoque intellexi eundem librum
nescio a quo obtrusum principi illustrissimo Wirtembergensi, qui
protinus veluti malum iudicarit et abiecerit. Audio et Brentium
improbare hoc potissimum nomine, quod videaris extra aut citra
Christum plus nimium tribuere legi naturę. Haec ideo commemoro,
ut posthac admonitiones fratrum plus apud te ponderis habeant.
Ad me scribitur quidem, cur non admoneamus te, ne forte adversum
aliquid tibi eveniat; scilicet ignorant te esse admonitum, sed
maluisse te edere. Quanquam vero non dubitem ista te accepisse
etiam ab aliis tuis amicis, nolui tamen ea, quae ad me perlata
sunt, dissimulare non in alium finem, quam ne posthac malis tibi
ipsi morem gerere quam tui amantibus fratribus obtemperare. Boni
consulis haec, sat scio; vides enim amico profecta esse pectore.
^$Vale cum tota domo tua.
^$Tiguri calendis maii anno 1556.
^$Vocatur in locum demortui domini Pellicani clarissimus vir
dominus Petrus Martyr. Dominus benedicat nobis.
^$Bullingerus tuus.
<lz>[Adresse ...]: D. Coelio Secundo.

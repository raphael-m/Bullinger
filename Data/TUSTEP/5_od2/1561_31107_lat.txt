<nr>[31107]</nr>
<ae>Bullinger an Johannes Fabricius</ae>
<od>Zürich, 11. Juli 1561.</od>
<vo>Zürich StA, E II 373, 247f.
/ Orig.
(Aut.)
Gr.
Ii, 309f.
Exc.
S. D. Gratulor tibi, quod salvus et incolumis domum ad tuos redieris; doleo interim, quod lavare ita, ut institueras, non potueris, video tamen domini bonitatem saepe mederi intempestivis nostris consiliis; dum nos antrorsum nitimur, ille vel per morbos vel per alias rationes retrorsum retrahit, non ut perdat, sed ut servet.
Quid si hanc ipsam ob causam nunc quoque te afflixit morbo, ne lavares, id est, ne pergeres incolumitatem tuam affligere? Cum autem audio te rediisse incolumem domum, vetera
a te requiro officia scribendi, maxime quid fiat in Italia cum concilio Tridentino et cum principe Florentino, et an sint Turcicae naves in mari vel Adriatico vel Tyrrheno.
Imprimis autem audire et videre cupio, quid actum sit in synodo vestra praeterita; nam festinando in thermas iubebas suspensum tenerem animum, dum redires.
Interea calamitate afflicti sumus hic grandinis; benignus enim pater ferulam iis admovet, qui verbis parere nolunt.
Agri et vineta sub urbe perierunt; quae supra urbem ad
lacum sunt, adhuc incolumia sunt per domini clementiam.
Dominus servet nos porro.
^$Ioannem Schleherum monoculum, non malum alioqui hominem, nosti.
Is ante sesquiannum cessit Clarona, haesit apud nos.
Nunc, quando Fabarienses thermas invisit et Vesenium usque rediit, captus et Sviciam ductus est.
Scripsit illuc magistratus noster; responsum accepit, es syend ettlich, die werdint inn berächten.
Missus est ergo protinus quaestor aerarius Sprossius, ut adsit misero.
Abunde satis monitus est; sed
monentibus non paruit.
Quaestor nondum rediit; nescimus ergo, quid fiat aut factum sit.
Plerique male ominantur; ego extrema expecto a [Quinque Pagis].     -   Legatus regis Coignetius scribit pios supplicationem et confessionem regi Gallorum exhibuisse; principes ergo consiliarios regis egisse per 8 aut 10 dies cum parlamento Parisiensi de caussa religionis; se tamen nescire, quid decretum sit, scire autem, quod libere fuerint voces; in aula Navarrae et Condensis libere Parisiis et palam
praedicari evangelium; Sabaudum coactum fuisse pacisci cum Agroniis, quibus manet religio integra.
 -     Wie Thobias Egli zuͦ üch hinuff zogen, sol er zuͦ Wesen ettliche büchly ußteylt haben, deren halben ettliche schier umb ir läben kummen, und ist denen von Schwytz anzeigt, Egli sye dahinuff in Pündt zogen, und ist zuͦ sorgen, sy werdint ouch späch uff inn machen wie uff h. Schlehern.
Dorumb warnend inn by zyt, so er herab wölle, das er nieman darvon sage und ein andere straaß dann durch
Schwyzer piet suͦchen.
Die Frowenfäldisch sach wurde imm darzuͦ schlahen; do kan man nitt zuͦ wol sorg haben; nam homines isti fremunt contra nos.
Dominus servet nos.
Vale.
Tiguri  11. iulii 1561.
                                                      Tuus Bullingerus.
Saluta d.
Philippum, d.d.
consules et Pontasellam ac alios notos.
Te salutant mei omnes.
Praestantissimo viro d.
Ioanni Fabritio, Curiensis ecclesiae ministro, domino et fratri colendo et percharo suo.
^$Chur.

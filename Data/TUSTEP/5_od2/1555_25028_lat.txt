<nr>[25028]</nr>
<ae>Hieronymus Kaufmann an Bullinger</ae>
<od>[Leutmerken],  1. März [1555].</od>
Zürich StA, E II 441, 750. / Orig.(Aut.)
S.  Conveni hisce diebus nobilem d. Gregorium ab Ulma, qui
mihi iniunxit, ut haec suo nomine ad te scribam. Superiori
septimana se fuisse Frounfeldae praesidemque a se repetiisse
scripturam illam de mulcta Luggarensium Lutheranorum. Tum se
praesidem interrogasse, ecquo proposito iam ad se trans
-miserit cum praefatione veniae; se enim nihil in ea
vidisse, quod aegre ferre possit. Tum praesidem in haec
verba sibi respondisse: sine herren sigind vilicht des
fürnemmens ettwas derglichen ze handlen mitt dem Durgöw und
allen gmeinen herschafften; die habind inn gheißen, imm
söliche geschrift zuͦ schicken, das er sich darinn ersähe,
in sich sälb gange und sich schicke, das sölichs gegen imm
ersparet werde; syge von imm in allem guͦten beschaehen.
Tum
se voluisse praesidi per omnia aperire propositum mentis
suae ac rationem reddere vitae suae hactenus transactae,
item fidei suae, verum statim intervenisse homines, per quos
illorum colloquium fuerit interturbatum, nihilque interim se
cum illo loquutum de hoc negotio, quamvis apud illum fuerit
ac de aliis rebus cum eo colloquutus sit; eum enim nullam
eius fecisse mentionem  e sibi occasionem fuisse. Retulit
etiam haec mihi, quod et tibi significandum esse censuit:
D. doctorem Georgium a Schwalbach, vicarium in Tobel, sibi
praeteritis diebus, cum de hisce rebus sermo illis esset,
retulisse abbatem Sangallensem se admonuisse, ut caute
ambulet ac prudenter suam provintiam administret, hac
adiecta causa: Die 5 Ort sigend entlich willens, ein loch
durch den landsfriden ze machen. Hoc vero quod in sinum suum
tanquam amici deposuit, cupit ita manere, ne evulgetur. Haec
sunt, quae suo nomine ad te scribi operae praetium duxit. Tu
ergo haec boni consulas ac pro nobis (quod facis) vigilare
ne cesses. Vale in domino, qui te nobis diu incolumem
conservet.
Tuus totus Hieronymus Emporus.
Calendis martii.
Doctissimo et fidelissimo Christi ministro m. Heinrycho
Bullingero, Tigurinae ecclesiae archiepiscopo, domino et
fratri suo colendo.

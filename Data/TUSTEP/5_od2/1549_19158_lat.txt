<nr>[19158]</nr>
<ae>Baldassare Altieri an Bullinger</ae>
<od>Chur, 30. Juni 1549</od>
<vo>Autograph: Zürich StA, E II 365,470.(Siegel...)</vo>
<dr>Gr. I, S. 472f.</dr>
<re> </re>
<tx>Salvus sis, domine Bul[l]ingere prestantissime. Veni tandem
Curiam pluviarum inundatione pene obrutus. Reddidi literas tuas
et domini Miconii huius ecclesie ministris contulique cum ipsis
negocium meum; video ipsos paululum tepidos, vel quia huius sunt
ingenii vel quod res videtur ipsis nimis ardua, pręsertim cum a
vobis Helvetiis repudiata sit. Tamen non ademerunt mihi spem
omnem, quin sim impetraturus. Ego si Bul[l]ingerum hic haberem,
procul dubio res ex sententia succederet; expertus sum etenim,
quid valeas auctoritate, consilio ac prudentia et quam unice me
ames. Vereor, ne hic longe maiorem moram oporteat me trahere,
donec reliquum pecuniarum consumpsero. A te vero mirifice
expecto omnia, quę literis meis, dum Sangalli essem, enixe
petieram. Pręsta te mihi ita facilem, qualem in cęteris
omnibus exhibuisti; ea enim erunt mihi non tam grata quam usu
pernecessaria. Ne patiare me sine illis redire in Italiam; dabo
operam, ut longe plura a me ipso receperis. - Is, qui solitus
est ad me scribere, nuper significavit potentissimum illum
Aphrycę regem magno apparatu proficisci et ingenti classe ad
oppugnandas Hyspanias et principem Doriam suis triremibus eo
profectum.
^$Illę civitates maritimę<f1>die Hansestädte ("Seestädte").<fe> crebras incursationes faciunt
adversus Bransvicensem. Mauritius et frater Augustus continuis
lacessunt se odiis usque ad internitionem. Ungari et Hyspani
quotidianis velitationibus se ipsos conficiunt.
^$Venetiis acerbiorem fieri persecutionem adversus Dei sanctos;
quid autem eventurum sit mihi, Deus scit.
^$Mitto ad te exemplum ab eodem mihi transmissum; cum tu ipsum
legeris, mirifice optarem his literis adiungi, quę Basileę
reddentur. Erit enim summopere gratum capitaneo Saertelin.
^$Tu vero si quid habueris novi, mutuum reddas; literas mittito
vel ad ministros Curienses vel Claven[n]am ad doctorem
Augustinum. Salutabis meo nomine Pellicanum, Bibliandrum,
Cualtherum et Gesnerum ac reliquam ecclesiam. Interim in Domino
vale meque ames. Quodsi illa exemplaria Froschoverus Geneva
acceperit, gratissimum feceris mihi, si curaveris transmitti
illa Claven[n]am versus.
^$Ex Curia, die ultima iunii 1549.
^$Tuus ex animo Balt[hasar] Alt[erius].
^$Literę Basileam quam primum mittantur.
<lz>[Adresse ...]: Summa eruditione et pietate ornatissimo
domino Henryco Bul[l]ingero, ministro ecclesię Tigurinę,
domino et fratri colendissimo. Tigurum.
^$Darunter v. a. Hand: "pagato il porto."

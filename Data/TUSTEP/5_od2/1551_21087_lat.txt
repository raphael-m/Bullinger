<nr>[21087]</nr>
<ae>Johannes Gast an Bullinger</ae>
<od>Basel, 12. April 1551.</od>
Zürich StA, E II 366, 139. / Orig.(Aut.)
S. in domino, Bullingere charissime. Salva omnia sunt apud
nos, etsi quidam male de nobis divinent. Satan ubique se
miris modis apud papistas se ostendit; attamen cęci esse
volunt nec discere Satanę astus. Dices: "Quidnam factum
est insolens apud vestrates?" Paucis accipe. In pago
Sungavię, nomen nondum potui scire, fuit sacrificulus,
qui
in ultima quadra[ge]simę mulierculam, commatrem suam, in
sacristiam, ut vocant, duxit confitenteni peccata sua
simulantem. Diu detenta est
eo in loco. Reliqui admirati, quid iam agat sacrificus cum
muliercula in loco clauso; quidam per rimam perspexit et
sacrificulum et fęminam iacentes deprehendit ac clamavit:
Subagit ...... se in loco sacro. Abierunt omnes e templo
stupefacti ob indignam rem, quę acciderat. Episcopo res
innotuit, qui sacrificulum abduxit et in carcerem in
Altkirch oppido coniecit pane et aqua hominem macerans, qua
cautior sit in audienda confessione. Cur nebulonem illum non
perdit episcopus? De iis plura re* (*a.R.: er schreibt
"res") exactius cognita; sed, quod scripsi, verissimum est.
Haberem alias multa in sinum tuum effundenda de
proditionibus evangelii, si mihi certus est nuntius, cui
tuto possem ea committere. Aiunt d. a Heideck esse in
Ropolstein et in gratiam Caesaris et Ferdinandi receptum.
Frater quęstoris aerarii Argentinę fuit, nescio,
quidnam
illic agat. Dominus nos conservet ab malesanis hominibus.
Vale. B[asileae] 12. aprilis 1551.
T[uus] Gastius, raptim sub noctem.
Dem eherwurdigen und wolgelerten herren meyster Heinrych
Bullinger, predicant zuͦ Zurich, mynem lieben, gunstigen
herren.                       Zurich.

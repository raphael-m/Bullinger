<nr>[44029]</nr>
<ae>Johannes Haller an Bullinger.</ae>
<od>Bern, 17. April 1574.</od>
Zürich StA, E II 370a, 501. / Orig. (Aut.)
S.   Accepi praeteritis diebus tuas, colendissime domine
compater, quibus
adiunctae erant etiam aliae ad d. Steigerum pertinentes,
quas illi exhibui.
Gaudet is suas tibi esse redditas et tibi pro his gratias
agit et te salutat. Is
rursus proximis diebus secundum nostrae reipublicae
consuetudinem consulatum
iniit, qui utinam illi denuo sit faustus et foelix! Factae
sunt etiam quędam
aliae electiones, de quibus privatim ad fratrem scribo.
Quod ad theologicam
professionem, nullus adhuc in locum d. Aretii electus est;
fiet tamen id, ut
opinor, brevi. Domini, quantum intelligo, nullum peregrinum
admittent. Ex
nostris fortassis in electionem venient Adrianus<f1>Blauner.<fe>, Aroviensis
minister, qui
theologiam prius etiam Lausannae per aliquot annos
professus est; sed ab illo
non parum abhorremus, non tantum propter certa alia, quibus
laborat, vitia,
garrulitatis videlicet et temulentiae, sed quod de illius
etiam in doctrina
integritate subdubitamus, utpote quem scimus Basiliensi
episcopo addictiorem.
Huic coniungentur fortassis Turingus Ruͦstius et
Christophorus Lüthardus
Arbergensis atque ex nostris Christianus in Portu et
Valentinus Ampelander. Ad
Blasium meum multi respiciunt, et forte non inutilis esset;
senatus quoque ad
ipsum propendet. Fiat autem voluntas domini. Hoc tantum
vereor, ne
<gr>eterojronwn</gr> aliquis nobis obtrudatur, et si Blasius
tibi utilis
videretur, rogarem, ut statim ad Steigerum et Diesbachium
aliquid pro illo
scriberes; multum enim tua hic posset authoritas et
intercessio. Fuit is mecum
diebus hisce paschalibus et scribit ad d. Simlerum teque cum
omnibus, qui sunt
illic, salutat.        Nova quotidie feruntur multa; sed ita
incerta ea sunt et
confusa, ut de his scribere pigeat. Constat Lutetię
publicatum esse bellum et
in armis esse totam fere Galliam. Aiunt multa oppida circa
Pictavium ab
Hugenothis esse occupata, qui tamen non amplius Hugenothi
nuncupentur, sed
Malecontenti, et ad illos promiscue confluere evangelicos et
catholicos nec iam
de religione agi, sed de libertate regni Gallię
asserenda. Audent etiam quidam
affirmare fratrem regis iuniorem illos fovere. Rex libenter
militem externum
conduceret; sed non habet pecunias. Alios dicunt, quod tamen
mirum est, pecuniis
abundare. Lavallius noster et Castillionaei nihil iam aliud
habent. Expectamus,
quid mercatores ex Francofurto afferant. De Helvetiis
nostris multus est sermo,
quod copias in Belgium pro rege Hispano ducere velint,
quorum summus capitaneus
esse debeat Schorrus Svitensis. Miror autem tuas nihil hac
de re continere. Scio
mult   de his secreto inter nostros ferri, quę non omnia
investigare volo nec
possum. Utinam coniunctioribus essemus inter nos animis;
faxit hoc dominus!
Nostri miserunt nuncium Heidelbergam, quem spero propediem
rediturum et aliquid nobis allaturum.
Si quid tu ex Francofurto acceperis, communica nobis,
quęso, et bene vale.
Salutant te nostri vicissim omnes, Zehenderi etiam,
Frischingi et Wytenbachii cum Küngßfeldianis.
Bernae  17. aprilis 1574.
I[ohannes]
Hall[erus], t[otus] t[uus].
Clarissimo viro d. Bullingero seniori, domino et compatri
meo charissimo.
Tiguri.

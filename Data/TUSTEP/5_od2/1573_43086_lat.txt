<nr>[43086]</nr>
<ae>Wolfgang Haller an Bullinger. [W.Haller aus Zürich.]</ae>
<od>Baden, 11. Juni 1573.</od>
Zürich StA, E II 340, 243. / Orig. (Aut.)
S. Misit modo ad me haec d. Sigismundus Zollikoferus, quae
in tui gratiam,
honorande d. compater propere describere et transmittere
volui. Mussitant et hic
nescio quid, sed certi nihil accipimus. Si vera essent, non
dubito, quin pro sua
ambitione omnium aures replerent. Volunt quidam Rupell[ae]
obsidionem et
oppugnationem ideo suspensam, donec haec in illum electio
incidat; sed quid
verum sit, novit dominus. Dum haec scribo, citatissima posta
apud Baellevreum*
(*a.R.: ... ... Bell - /Baell.) comparet. Salutant te nostri
et tui propinqui
Heinrichus Brugensis cum filio ministro, qui et ipsi ad
Stadiani aulęi anant(?) aquas.
Vale et vive.
Propere admodum Badae 11. iunii 73.
Heri prima 13 Cantonum habita sessio; comitia breviora fore
puto, nisi ea Galli et Hispani prorogant.
Tui per omnia colendissimus W[olfgangus] H[allerus].
Clarissimo viro d. Heinricho Bullingero seniori, domino et
compatri honorando.
Tiguri.

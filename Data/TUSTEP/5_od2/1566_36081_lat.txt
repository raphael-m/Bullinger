<nr>[36081]</nr>
<ae>Johannes Fabricius an Bullinger</ae>
<od>Chur, 20. Juni 1566.</od>
Zürich StA,  A 248.2.
Gr. II, S. 718 [R].
Er dankt für zwei Briefe Bullingers und entschuldigt sich wegen des durch einen jungen Studenten gesandten Schreibens.
"Cum adversarii omnem in me culpam derivent, indignitas rei facit, ut apud te, patrem meum, partem doloris deponam.
Coram nemo quicquam dicit et, quod magis, blandiuntur. C[onsul] [Tscharnerus], cum nuper mecum pranderet minister
ecclesiae Davosiensis, ipse ultro, non invitatus, venit et perhumanum se praebuit. Carli quoque conciones denuo invisit
et etiam a longe cum reverentia salutat. Facile redibunt in gratiam, wen das waldwaßer überhin ist. Ipsi sciunt, quo
animo fecerim, et sua ipsorum conscientia eos redarguit. Quae esset dementia, quis furor cum certo vitae periculo ea
facere, quae salva conscientia omitti et evitari poterant! Qui authores fuerint huius tragoediae et faces, testabuntur
tempora quietiora et plures boni viri, qui a studiis partium sunt alienissimi. Bernenses legatos scio concioni meae
secundo interfuisse; ego neminem unquam vidi, quamdiu hic fuerunt. Salutare non potui, quod essent in hospicio Battico
et mihi multis de causis suspecto.     -
Quod ad res nostras attinet, pestis serpit. Abstulit heri coniugem Philippi Gallitii. Ist khein böseri ee in Pündten
gesyn; hand sich in irem läben nit vertragen können etc. Mors illos composuit. Ego expecto, quid dominus de me meisque
statuat. D. Gallitium bis conveni in morbo; sed ipse nihil minus cogitabat quam sic subito mori nec existimabat esse
pestem; sed fuit. Sed hic alii horrent eos, qui conveniunt et invisunt aegrotos etc. Tu me precibus tuis domino
commenda. So es meer ynbricht, das man's minder schücht, wirt ich ouch meer darzuͦ gaan.
-      Novi nihil plane habeo. D. legatum nonnisi semel conveni. Quia enim illi pensionarii tam male de me et
religione sunt meriti, nolo illis esse supelex. D. legatus videtur alioquin vir bonus et religioni favens. Nos dei
gratia adhuc omnes valemus. Episcopus adhuc in arce est, et patiuntur et Beatus et vestri legati. Deum rogo, ut ipse
fortunet negocium. Vale, reverende in Christo pater.
Curiae, 20. iunii, anno 1566.
T[uus] Fab[ricius].

<nr>[20248]</nr>
<ae>Johannes Gast an Bullinger</ae>
<od>Basel, 4. November 1550.</od>
Zürich StA, E II 366, 154. / Orig.(Aut.)
S. in domino. Non satis mirari posse, qoud nullas ad me
literas dederis in hoc
rerum tumultu, ubi omnia susque deque feruntur. Caear
aegrotat strenue; forte
habet cadaver, quod dissolvi nescit. Ferdinandus rex in
periculo est ingenti ob
Turcę incursiones, quas Transsylvania; timent quidam, cum
totam illam ditionem
iam subiecerit. Nos diu consultamus et praecipue contra
Christum consilia
excogitamus; sed dominus aliud solet excogitare, quod
impedire solet impiorum
hominum consultationes, quibus nihil aliud instituunt quam
Christi verbum cum ministris suis perdere.
Dux Bipontinus cum suis consanguineis consultat de liberando
lantgravio; multi
ex nobilibus et baronibus congregati sunt in Meisenheim.
Princeps pius nihil
mutavit adhuc in religione semel suscepta, quem dominus suo
spiritu vegetiorem reddat constantioremque, precor.
Certe pręterea dicitur comitia Augustę suspensa esse
usque ad calendas februarias.
Duo egregii fratres obierunt iis diebus Argentinę, alter
Kigelius alter Marcus
Heilandt, qui olim in agro Basiliensi verbum domini
praedicavit, quem egregie d.
Pellicanus novit. Strenue in negotio domini laborarunt et
praecipue pugnarunt contra Interim.
Obsecro, velis scribere, si quid meo officiolo in hiis
nundinis indigeas; libens exequi paratus sum.
Cupio insuper a te scire, quid iam scribas aut quid nobis
hac hyeme daturus sis
in ecclesiae Christi utilitatem. Pauci nostro seculo
scribunt; omnes timent
potentiam illius, qui quiescere nescit, donec a domino
prosternatur et rapiatur
usque ad inferos. Mittam brevi Magdenburgensium cladem, qui
libellus apud nos
excuditur. Vale.  Basileę  4. novembris 1550.
T[uus] Ioannes Gastius ex animo.
D. Frisium nostrum salutabis meo nomine, si me adhuc
agnoscit suum.
Ex Saxonia nihil habemus. Misi literas tuas Augustam ad
bonum amicum, qui dedit
aulicis Mauricii ducis, qui diligentissime curare volunt.
D. Heinrycho Bullingero, pastori Tigurinę ecclesiae
vigilantissimo praeceptorique suo charissimo.

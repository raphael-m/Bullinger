<nr>[43060]</nr>
<ae>François Hotman an Bullinger.</ae>
<od>Genf, 20. April 1573.</od>
Zürich StA, E II 368, 506. / Orig. (Aut.)
Venerande pater,  cum a nobis discessurus esset tabellarius,
subito has exaravi
et quas landgravio scripseram, celeriter exscribi iussi.
Excusabis, si placet,
festinationem. Chronica Godefredi Viterbensis accepi.
Itaque, si Hunibaldum de
rebus Francorum habes et Mamertinum et Iacobum de Voragine,
te rogo, ut quam
primum mittas, sicuti superioribus literis abs te petieram.
Vale, venerande
pater, et salve. Clarissimo viro d. Gvaltero S. P., cui, si
placet, inclusam
chartulam ostendas, ut, si vobis videatur, d. Stettano
postea mittatur.
Genevę 20. aprilis, quo die nibus* (*a.R. ... nivibus?)
agri nostri cooperti
magnum nobis luctum afferebant* (*a.R.: affecerunt?)
Dignitatis tuae studiosissimus Hotomanus.
Venerando et clarissimo viro d. Henrico Bullingero,
Tigurinae ecclesiae pastori fidelissimo.
Zus' mit       Beza an HB (21. april 1573) übersandt.
Vgl.      HB an Egli, 27. april 1573.

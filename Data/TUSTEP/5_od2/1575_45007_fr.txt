<nr>[45007]</nr>
<ae>Henri Ier de Bourbon (prince de Condé) an Bullinger.</ae>
<od>Basel, 4. Februar 1575.</od>
Zürich StA, E II 368, 676.
Orig. (m. aut. Unterschr.)
Mon bon pere, escrivant presentement aux magnificques
seigneurs de votre bonne ville de Zurich la disposition en
la quelle le roy tres chrestien mon seigneur se retrouve
pour entendre a la pacification de son estat et telle que
monsieur de Beauvoir present porteur qui me l[a rapporte
scaura et a vous aussi tres bien discouvir/rir, combien que
ma lettre s]adresse a tous en general, si ay je bien voulu
en oultre vous faire particulierement ce mot, qui servira
pour deux occasions: la premiere a vous tesmoigner l[amitie
et le respect que je vous porte, et la seconde pour vous
prier que suivant le charitable zelle que vous aves a
l'avancement de l'evangille, vous aies a maintenant exorter,
voir sommer et interpeller les dicts magnificques, de
prester en telle et si urgente necessité et les mains et
les espaulles pour la reedification de ce sainct édifice.
La forme et les moiens que je desire pour y parvenir vous
seront plus speciallement deducts pour le dict sieur de
Beauvoir pour qui me gardera vous en dire yci d]avantage, et
en cest endroict apres m'estre bien fort recommande a vos
bonnes prieres, moy mesme prirai le createur vous donner,
mon bon pere, en parfaicte sante le cours entier de votre
heureuze vieillesse.
Escript de Basle ce 4e jour de fevrier 1575.
Votre entierement bon amy a jamais
Henry de Bourbon.           (a.R.: aut.)
A mon bon pere monsieur Bulingere fidelle ministre de la
parolle de dieu a Zurich.
Darunter v.Bull's Hd.: "Princeps Condaeus scribit ad me
mense februario 1575."

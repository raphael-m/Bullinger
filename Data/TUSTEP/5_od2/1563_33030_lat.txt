<nr>[33030]</nr>
<ae>Johannes Fabricius an Bullinger</ae>
<od>Chur, 15. März 1563.</od>
Zürich StA, E II 376, 69 f.
/ Orig.
(Aut.)
Gr.
II, 435f.
R.
S. Tuae, reverende in Christo pater, mihi iam quidem omnes sunt
redditae, nihil plane deperiit.
Librum tuum d.
consuli exhibui;
is grato et benevolo animo accepit seque prima occasione lecturum
recepit meque, ut tibi prolixe gratias pro luculento illo munere
scriptis agerem, sedulo cohortatus est.
    Pellizarium meas
quoque tibi reddidisse nihil plane dubito; est enim hominis fides
et integritas mihi cognita et perspecta.
Non opus erit illas
literas d.
Augustini remittere.
Utinam vero vera sint, quae de
Guisii morte nunciantur; res ea futurae pacificationi certam
aliquam viam sterneret.
Dominus de Aumala certo mortuus
perhibetur.
Transiit pridie hac Gallus quidam, qui nostris, quod
ante annos aliquot hic coquinam in legatorum aulis exercuisset,
notus fuit.
Is consulis filio affirmavit se funeri domini de
Aumalen interfuisse; mortem tamen illius aliquamdiu celatam
fuisse (propter coniugem ni fallor).* (*Dazu a.R.: "Coniunx
illius dicitur fuisse gravida.")  Concilium dissolvi certum est.
Dicuntur patres illi Tridentini libidinis suae monumenta
relinquere.
Cardinalis Tridentinus senior, qui olim gubernator
fuit Mediolani, dicitur is esse, qui alienatus est mente
catenisque constringitur; causa eius alienationis perhibetur (ut
ex Remigio a Schouwenstein audivi, qui id ex episcopo) venenatum
propinatum, quod ad mortem non suffecerit, per totum corpus se
diffuderit huncque furorem conciliarit.
Ferdinandus est Oeniponte<f1>Innsbruck.<fe>.
Illuc dicitur Maximilianus cum paucis
admodum suorum advolasse et in comitatu habuisse unum aut alterum
concionatorem, sed subito salutato parente et prandio sumpto viae
se denuo dedisse istincque solvisse.
Dicitur isse in Austriam.
Scribit comes ......., qui incolit arcem Fudutz, qui nunc est in
aula Ferdinandi, cardinalem Emsensem in maximam Caesaris
incurrisse offensam; er sye in großen ungnaaden des keisers.
Dietägen kompt ab dem hoff, seyt von vylen hüraten, so vorhanden
syn söllind; sonderlich aber meine man, der mit Ferdinando
(Caesaris filio) und der könnigin uß Schottland wärde ein fürgang
haben; sed tantum credo, quantum video.
Es habend sich ettlich der Fünfförtischen heruff gelassen, in
disen landen knächt anzenemmen.
Unsere herren habends mit ernst
abgestelt; doch so laß ich mir sagen, das ettliche uß dem Oberen
Pundt by nacht hinwäg louffind uff Uri zuͦ.
Heri venit quidam mercator Mediolano, qui affirmat Mediolanum per
postam nunciatum Guisium ictu bombardae letaliter vulneratum.
Duca de Sessa dicitur  28. februarii magno cum pompa Mediolanum
ingressus esse; rediit (ut scribitur) ex Pedemonte, ubi Sabaudi
filium ex baptismo sustulerit.
Haec nunc habeo nullius momenti, sed ut tu conferas cum aliis et
diiudices; nam si non prosunt singula, multa iuvant.
Catastrophen rerum Galliarum audire cupimus.
Vale, reverende in Christo pater.
Curię  15. martii anno 1563.
                                                Tui observans
Iohannes Fabricius.
Aureliam spero non captam; nam papistis nostris nihildum tale a
Tschudio nunciatum, quod mihi argumento est res nostrorum non
esse malo loco.
Hodie huc venit G[regorius] Carlin[us] cum Metzlero quodam, qui
narrat Lazarum Schwendium cogere 15 signa militum; non satis dum
constat in quem usum, sed vulgo creditur pro coronatione
Ferdinandi Cęsaris.
Sunt, qui nescio quid spargant et satis iam
diu constanter de ducatu Mediolanensi imperio restituendo; sed
nihil affirmare possum.
Ich gloub nit, das Ferdinandus oder
Maximilianus so statthafft sygind, das sy diser zyt ettwas deren
dingen ze handen nemmind.
Interim denuo ex Italia mors Guisii nunciatur; certum ex te
discere cupimus.
Amplissimo viro eruditione et pietate excellenti d.
Heinrycho
Bullingero, domino suo et in Christo reverendo patri.
An h.
Bullinger.

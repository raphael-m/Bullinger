<nr>[24159]</nr>
<ae>Bullinger an Heinrich Bullinger d.J.</ae>
<od>Zürich, 30. Juli 1554.</od>
Zürich ZB, Ms F 59, 248.
S. D.   Hinc coniicio te magnis distineri negotiis, quod cum
domino tuo d. Burchero alioqui occupatissimo et d. d.
Martyri copiose ad me scribere licuit, soli tibi maioribus
nimirum involuto neque parentibus neque fratribus neque
sororibus aut aliis amicis tantillum scribere licuit. Forte
defuerunt tibi tabelliones, neque ulli ad vos in nundinas
praeteritas advenere Tigurini. Si non est incuria, inertia
certe est. Expecto ratiotinationem tuam ut in schedam
consignes inde auspicans, unde nuper desieras, expensa.
Dominus postulat pro victu coronatos octodecim admodum vili
precio te alens. Vide itaque, ne sis ingratus, superbus, sed
modestus, humilis et illi inserviens in omnibus, in quibus
citra literarum detrimentum inservire potes. Uxori eius nunc
mitto munusculum, aureum et argenteum nummos. Vale. Tiguri
30. iulii anno 1554. Salvi sint studiosi nostri.
H[einrychus] Bullingerus.
Dilecto meo filio Heinrycho Bullingero, Argentorati in
aedibus d. Burcheri.
Straßburg.

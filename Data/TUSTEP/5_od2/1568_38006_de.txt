<nr>[38006]</nr>
<ae>Bullinger an Tobias Egli</ae>
<od>(Zürich), 16. Januar 1568.</od>
Zürich StA, E II 342a, 523. / Orig. (Aut.)
Graub. III,  68f. R.
S. Omnes tuas per publicum urbis vestrae ministrum Thomilium<f1>ein Churer Stadtknecht? "Minister publicus" könnte auch auf einen Pfarrer hindeuten!<fe>
recte accepi et pro his tibi gratias ago; nondum enim vidi
neque Pfifferi neque Heydeni literas. Caeterum in literis
interpretis non libenter legi, quod Genevenses sic odiose
carpit et traducit. Tu scis alioqui clarissimam Genevensem
urbem praeter meritum multorum odiis esse expositam; nollem
autem nostra imprudentia odium augeri ac ideo celandum nomen
Geneven[sium] neque temere omnibus credenda nova, quae
mitto, aut unde habeamus illa, aperiendum. Sed et non omnia
nobis dat Geneva; scribuntur ex aliis multis locis illa ut
ex Berna, ex Basilea, unde sane est, quod ultimo misi. Cave
ergo posthac, ne homines isti cum detrimento bonorum norint,
quid et unde res habeamus. Siderhar und ich üch die Baßler
geschrifft zuͦgeschickt, vernimpt man, das sich der groß
huff uß dem Delphinat nitt habe für Leon gelägeret, sunder
sich teylt, und sye ein teyl uff Valensa, die land daselbs
vor ynfal zuͦ bewaren; der ander teyl sye zogen der
Tschampanyen zuͦ, dem printzen nach. Von Mümpelgart wirt
geschriben  27. decembris: Der von Gwysa hat in die statt
Pont 3 fänli knächt und ein geschwader rüter gelegt, den
vorzug, den der admiral dem printzen fuͤrt, zuͦ
verhindern. Der admiral hat die statt ufgevordert; ist imm
geantwort, sy habind jetzt nitt der wyl. Daruff der admiral
sy beschossen, gestürmpt, gewunnen und ob 600 darinn
erschlagen, und alls er fürzogen uff Sens, ist Gwysa imm
ballenspyl xin. Sobald er aber die mär vernommen, hat er
sich erhept und sich uff Troya zuͦ gemacht. Der herr von
Muy hat imm nachgeylt und [end]lich erylt, das er 56
wapenröckly, roty, dem printzen zuͦgeschickt deren, die
erschlagen. Von Troy ist morgens fruͤ Gwysa, der cardinal,
Aumala und großmuͦter uff Santdysier geflohen. Darzwüschen
ist der printz und admiral geylt uff Sedane und Espargney an
der rivier Marne, 5 myl von Reyms und 7 myl von Schalon, und
des printzen züg hat des Gwysen trungen uff Verdun an der
Mose, daruff die schwartzen rüter ouch ylend, und wil die
red gan, alls ob ettwas thaatlichs mitt Gwysa volck
beschähen etc.
Und wie ich das schryb, kumpt d. Thaddeus, zeigt mir brieff
von Basel von h. Francisco Betty frisch geschriben, das der
printz und Tütschen zamen kummen zuͦ Pontemos, und alls sy
uff Franckrych zogen uff 2 myl, sye des königs gleit kummen
dem cardinal Castilianeo, imm friden zuͦ handlen, und habe
der könig in die artickel verwilliget; alein handle man
jetzund von der versicherung des fridens etc. Wenn das waar
were, das es gefridet wurde, were noch die allerbest
bottschafft. Gott erbarme sich iren und unser und gäbe ein
guͦten friden! Das mandat, das ich hie schick, ist har
gesandt, das man darus erlerne, ob der könig den glouben fry
lasse oder nit. Ein guͦter fründ von Lucern hat's einem
burger hie gäben. Wenn nun der frid gemacht were oder
w[urde", so were das mandat ab. Das alles schryb ich in yl,
befilch üch gott. Gruͤssend mir h. burgermeister, houptman
Carlin, Pontasellam, Ganthnerum und alle unser fründ. Gott
mitt üch. Was mir wyter zuͦ kumpt, laß ich üch wüssen,
gibs üch allwägen, wie ichs empfangen; gloubend ir, so vil
üch gelägen. Ich kan üch wol sagen, wohar ich hab, aber
nitt, das ist gwüß also, darby bin ich xin etc. Gott mitt
üch. 16. ianuar 1568.
Tuus ille H[einrychus] B[ullingerus].
Praestantissimo viro d. Thobiae Eglio, Curiensis ecclesiae
fideli ministro, domino meo colendo et fratri charissimo.
                                          Chur.

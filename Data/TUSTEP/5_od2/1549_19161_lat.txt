<nr>[19161]</nr>
<ae>Johannes Jung an Bullinger</ae>
<od>Baden, 3. Juli 1549</od>
<vo>Autograph: Zürich StA, E II 343,400b.(Siegel...)</vo>
<dr> </dr>
<re> </re>
<tx>S. Simulatque me D. Hochholtzero adeoque D. Hallero
commendaveras, nolo te lateat scholę Aroviensi paulo ante meum
[Lienhard Meyer?] adventum pręfectum quendam Basiliensem
iuvenem. Itaque ego Bernam profectus a fratribus magistratui
commendatus sum. Magistratus porro ad primam occasionem se mihi
prospecturum pollicitus est; D. Hallerus autem literas
vocationis meę ad te missurum recepit. Proinde rogo te, domine
mi, ut reliquis tuis in me beneficiis hoc addas: si pervenerint
ad te literę, mihi quamprimum vel Episcopicellam vel
Constantiam ad fratrem meum Lütfrid Jung vocatum perferri cures.
Dominus et te et ecclesiam vestram una cum familia tua in sua
pace conservet. Hęc paucis ad te in presens ex itinere; alias
fusius scribendi dabitur (spero) oportunitas. Bene vale.
^$Badenę 3a iulii 1549.
^$Iohannes Iung nunc Episcopalicellę.
<lz>[Adresse .....]: Praeclaro Tigurinę ecclesię antistiti D.
Henrico Bullingero, domino suo observandissimo.

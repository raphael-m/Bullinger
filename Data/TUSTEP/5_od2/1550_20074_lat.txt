<nr>[20074]</nr>
<ae>Johannes Blasius an Bullinger</ae>
<od>Chur, 27. März 1550.</od>
Zürich StA, E II 343a, 425.
Gr. I, S. 162.
Orig. (Aut.)
Ioannes Blasius d. Bullingero suo S.
Literas tuas una cum Decade reverendissimo episcopo
destinatas tandem 27. marcii
recepi, eadem ferme hora, qua discessurus erat ornatissimus
Tigurinae urbis
orator. Quibus in literis inter cetera animadverti
humanitatem tuam, cur tibi de
rebus nostris perplexis nihil dignatus sim scribere, valde
mirari. De quibus
satius hactenus arbitratus sum nihil quam pauca scribere;
scribam autem brevi,
cum huius tragoedie nactus fuero catastrophen; omnis tamen
controversio adhuc sub iudice pendet etc.
Porro cum episcopo agam, quemadmodum mihi iniunxisti; qui
vero me recipiet,
scies brevi. Fausta illa de cursu evangelii ex Anglia
fuerunt nobis gratissima.
Postremo ex Italia omnino nihil scribitur; omnia adhuc sunt
tranquilla. D.
Vergerius vocatus est Ingadinam, que pars est nostri
fęderis; ibi concionatur
non sine fructu. Scribit se brevi Tigurinos atque
Basilienses invisurum etc.
Vale. Datum Curie precipiti penna, 27. marcii anni 1550.
Idem tuus Blasius ex animo.
Omnes pii te resalutant. Recepi interim eciam ea, que ad d.
Baccariam misisti; curabuntur cum diligencia.
Insigni theologo, Tigurinę ecclesię pastori
H[einricho] B[ullingero]
d[omino] et fratri observandissimo.
                                       Zürich.

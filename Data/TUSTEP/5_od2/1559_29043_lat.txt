<nr>[29043]</nr>
<ae>Matthieu Coignet an Bullinger</ae>
<od>Solothurn, 14. März 1559.</od>
<vo>Zürich StA,, E II 368, 409. / Orig.
(Aut.)
S. Ex tuis literis intellexi te duos tantum caseos accepisse.
Addideram tertium quadratum et oblongum, et tres erant in capsula; facile intelligam, quis interceperit.
Huiusmodi non merentur gratiarum actionem; vellem occasionem mihi dari, qua maiori in re tibi gratificari possem.
Que de filio scripsisti, iucundissima mihi fuerunt.
De pace nihil adhuc affirmare ausim, cum in hoc sint deputati et maxime difficultates se offerant.
Quod domino visum fuerit, bonum et iustum erit.
Imperator tandem
quinque articulos proposuit iuxta formulam consuetam aliis comitiis, primum de religione, 2. de contributione contra Turcam, 3. de moneta, 4. de pace et tranquillitate Germanie, ultimum de camera imperiali.
Treverensis elector est Auguste, Coloniensis expectatur et brevi erit et etiam dux Wirtembergensis; de aliis nulla fit mentio.
Rex Polonie extabescit; elector Brandeburgensis est paraliticus et septuagenarius, dux Brunsvicensis laborat quartana et morbo regio, ut de iis parva sit vite spes.
Salutabis d.d.
Martirem, Galterum et amicos.
Bene vale.
Sol[uturi] 14. martii.
                                                                   Tuus ex animo.
[Von a Hd.] Domino Henrico Bullingero, ecclesiae Tigurinae pastori vigilantissimo.
An herren Heinrichen Bullinger.
 Tiguri.
                                   Zürich.
^$Tiguri.

<nr>[27003]</nr>
<ae>Raphael Sailer an Bullinger</ae>
<od>Augsburg, 2. Januar 1557</od>
<vo>Autograph: Zürich StA, E II 346, 364.(Siegel...)</vo>
<dr> <dr>
<re> </re>
<tx>S. P. Petasatus nuper et ocreatus ad te scripsi, vir
colendissime, filium tuum, quocunque velles ad nos tempore
mitteres eumque apud nos omnino divertere iuberes, festinanter
admodum et tamen serio, quod memini, hortatus sum. Idem nunc
etiam his repeto, quas Constantiensi cuipiam prout plaerasque
alias, quas tibi nondum esse creditas nimadverto, commisi, qui
fidem integriorem mihi synceram operam suam pollicitus est.
Effluxit enim trimestre, mi observandissime d. Bullingere, ex
quo consilium abs te pie petii et quid faciundum mihi duceres,
qui tamdiu inter prophanos abominationis detestandae cultus
versatus in patriam magno solius purioris doctrinae causa iter
accelerans aeque ibi caecitatem callidamque doctrinam doctorum
nostrorum ad Lutheranismum, venia sit verbo, defectionem
deprehendam. Equidem fateor civem me huius urbis esse natum,
cuius ecclesia eo, quo tempore in hanc miseriarum vallem
editus fui, talis ab omni crassa vanaque altercatione aliena
erat, qualem tu optime omnium ante aliquot annos cognovisti.
Itaque iam pridem anno aetatis meae decimo octavo, cui hac
epiphania tertium adhuc gratia divina adieci, membrum me
communi symbolo ecclesiae nostrae ea in parte tum nondum
contaminatae reddidi. Iam reversus participem me consolationis
eiusdem redditurus iterum nescio, quo me convetere debeam,
adeo frivole damnantur haeretici, ut, nisi exteris
contentionibus et bellis distineremur, in nos ipsi dubio
procul, quatens semper vero zelo gladium et ferrum
stringeremus. Aditurus igitur nunc brevi Italiam credens
quidem clementia superna manducare tamen etiam tum diuturno
tempore percuperem nec ad vos ullo modo quantumlibet avido
licet accurrere nec me eo inficere, quod constantia mea ferre
nequit, conscientia etiam violaretur, beneficiis quoque
gratuitis frui nolle sceleratum ne sit vereor. Quocirca tuum
imploro auxilium, quid a me fieri velis, exponere tuis haud
graveris, quod ideo denuo in memoriam tibi reduco, quia
priores intercidisse coniicio.
^$En Iesuiticorum nebulonum farcimina tuis oculis indigna, sed
in quibus refutandis discipulorum tuorum aliquis inanem apud
os operam non ludet, praesertim quum isti veri hypocritae
ficta aliqua eruditione ingentes honores apud imperitum vulgus
adipiscantur. Si de iure vel tribus capellis ageretur, quae
mea professio est, in ea me lubenter exercerem. Legi enim
dudum apud non ignobiles nostri iuris e recentioribus
interpretes Iesuitas religiosos non esse, id est veros
monachos, sed unum quodlibet um novum et proventibus
ecclesiasticis eos de iure gaudere non posse, etiamsi pontifex
ante ipsis ipse dispensaret. De Guilhelmo Postello, principe
huius ordinis, dogmata <gr> </gr> non ignoras aliqua, licet
alioqui vir sit doctus. Extat etiam libellus apud nos de eorum
origine, quem ad necessarios hinc inde meos missum nullum
amplius impetrare; curavi tamen, ut eundem habeas. Misi enim
ad d. Bezam, eximium quoque virum, quem cum omnibus [p]iis
veneror, amo et colo, quorum professioni in religione
christiana per omnia cliens et per omnem vitam addictus
subscribo. Sed ecce, subito puer exemplum quaeso nugis
lectionem quantulamcunque impertire ac post tuis discipulis
irridendum praebe. Ceteras inclusas quaeso redde ..... que.
Nova a comitiis ea adferuntur, quod rex contra consuetum
imperii morem selectiores aliquos religionis discrepantiae
praefecit, quos pars nostra impossibile est, ut admittere
quaeat; eos enim ex omni fece adversariorum delegit, principem
Bavariae eorum praesidem, quem hominem si nondum nosti, beluam
saltem potatricem, quę nec dei nec cuiusquam curam gerat,
tibi propone. Vir in ipsius aula tibi notus integer est et
vere candidus, quo sine vereor ne maiorem tyrannidem bestiae
et lurcones exercerent quam vel Galliae vel Hispaniae rex,
quamvis hoc tamen adfirmare cogar, me liberius sub utroque
victurum quam sub hoc ipso, cui egregii alii eiusdem farinae,
ut d. Ionas, d. Lucretius Brunsvicensis, Salisburgensis et
alii eiusdem generis adiuncti sunt. Protestantes iterum palam
coram rege unanimes professi sunt ne apicem quidem de caeteris
punctis attacturos, priusquam cuilibet per totum imperium
liberum fuerit relictum absque amissione ullorum bonorum vel
dignitatum ....bam amplecti. Id si nimis acurate et ardue
nunquam postulavere, iam postremo certe non absque aliqua adeo
insolentia. Dominus cor Pharaonis obturavit ut se baculo
potius unico assumpto regna sua sic relicturum privatim se
obstrinxerit. Quid fit? Hiatu suo nos Turca devorabit, quem
terra marique nunquam maioribus copiis .... nuisse finibus
nostris Veneti memorant. Marchio mortuus [est] et maiorem post
se contentionem de principatu post re reliquit, quam ipse
in....derit. Crede mihi facinora illi multa falso
attribuuntur, quorum ipse sibi conscius nunquam fuit.
^$Vale, pater colendissime.
^$Augusta 2 ianuarii 1557.
^$Raphael Seilerus tuus ex [nimo].
<lz>[Adresse ...]: fehlt.

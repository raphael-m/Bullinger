<nr>[20010]</nr>
<ae>Johannes Haller an Bullinger</ae>
<od>Bern, 10. Januar 1550.</od>
Zürich StA, E II 370, 111. / Orig.(Aut.)
S.  Postquam iam copiosas ad te adornassem literas et
crastina discessuri essent
legati, de quibus proxime scripseram, ecce afferuntur mihi
tuae, quibus scribis
de 4 Pagis Tigurum venientibus pro causa Wedischvilensi. Ego
mox illud fidis
quibusdam communicavi; res ad senatum pervenit. Suspensa
ergo est causa
legationis, donec resciscant, quid ab illis Tiguri fiat. Tu
quam primum
significato. Interea praeterquam inanibus pollicitis nihil
mecum agitur. Fiat
tamen voluntas domini, cuius sum, quantus et qualis sum;
ubiubi sim, modo illius
per me promoveat gloria. Non parum tamen me nostrorum
tenacitas et ingratitudo
offendit; de his tamen proxime plura. Librum, quem cum his
literis mitto, ad me
misit d. Viretus; opus tuum est De origine erroris in
linguam Gallicam versum et
Genevę impressum. D. Gvaltherus legere et de translatione
iudicare poterit.
Knechtenhoferum propter exilitatem vocis non puto hic
recipiendum. Si mihi
manendum foret hic, quid si semel peteretur et concederetur
nobis frater meus,
qui . . . . . . . Bernas? De Gervasio nondum quicquam certi
habeo, a[n sit]
Bielnas vocatus necne. In causa Wedisvilensi qu[aestor]
nihil neglexit; licet
enim nondum ingrediatur senatum, lectę sunt tamen literae
tuae in senatu, quas
ad illum scripsisti. Sed quid vel ipsae effecerint vel ego
meis suggestionibus,
cum dolore videmus. Haec ex multis pauca iterum excerpsi. Me
tibi commendo.
Musculus, mea quoque et ipsius coniunx te tuamque plurimum
salutant. Vale.
Salutem ex me fratribus omnibus dicas. Bernae  10. ianuarii
1550.
Tuus I[oannes] H[allerus].
Clarissimo d. Heinrycho Bullingero, domino et compatri suo
venerando.  Tiguri.

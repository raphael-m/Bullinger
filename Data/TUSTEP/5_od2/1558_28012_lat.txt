<nr>[28012]</nr>
<ae>Bullinger an Johannes Fabricius</ae>
<od>Zürich, 14. Januar 1558.</od>
<vo>Zürich StA, E II 373, 99. / Orig.
(Aut.)
S. D. Descripsit mihi tui in gratiam, optime compater, binas epistolas, alteram quidem scriptam ad Bezam, Lausanensis scholae professorem, alteram ad d.
Sulcerum, Basiliensis scholae ministrum(wer descripsit, fehlt.) Scripsit Beza epistolam trium foliorum, qua exposuit totam illam suam profectionem; ierat enim legatus ad principes Germanos postulatum, ut mitterent oratores ad regem Galliae pro captivis supplicatum.
Commemorat ergo, quomodo sit exceptus quidve ei sit responsum, principes
videlicet ad regem missuros.
At ignoramus nos, an miserint annon.
Recitat deinde, quomodo Wormaciam deflexerit, quid ibi cum colloqutoribus evangelicis contulerit, et quod bona spe sit futurum, ut, si in colloquium conveniamus, concordia iniri possit cum illis.
Proinde existimat ille operae precium, si ab illis petamus colloquium.
Causam sacramentariam ait haerere in his 3 capitibus: 1. ipsos asseverare verum corpus Christi coniungi cum pane; 2. idque adeo realiter, ut quicunque vel creduli vel
increduli panem percipiant, simul etiam corpus Christi percipiant; 3. clarificati corporis naturam esse eam, ut non circumscribatur, et naturam corporis Christi exaltatam ad dexteram loci non circumscribi, sed esse simul in coelo, in terra ubique.
Ac Brentium ubiquitatem corporis Christi palam asserere, non tamen multos ea in re ei accedere.
Mittit insuper confessionem, quam nomine Gallicanarum ecclesiarum obtulit doctis Wormacię.
Prolixa sunt illa omnia; habes autem, quid ei responderimus.
Deinde scribit ad me et symmystas suo et symmystarum nomine Sulcerus significans quibusdam spem esse futuri colloquii; quod si habendum sit (quamquam nihil sit adhuc certi) et nos vocemur ad illud, quaerit, an venturi simus.
Respondemus illi, quae vides; ubi autem haec legeris, remitte et quidem tuto, ne vel intercidant in itinere vel perveniant in manus malignas.
Communicabis etiam haec cum d.
Philippo, quem amicissime salutabis.
Uterque autem curet, ne haec spargantur, denique ut prudenter iis
utamini, ne ex his offensio oriatur etc.
Ex Piccardia nihil habemus, nisi quod quidam aiunt ibi conflixisse regem infeliciter, alii negant et pernegant; aiunt autem in agro Ferrariensi feliciter pugnatum esse a Gallicanae factionis hominibus.
Ego, quid verum sit expecto, warten des hinkenden bottens.
Habeo adhuc communicanda quaedam de colloquio Wormatiensi.
Des dings ist so vil, das ich nitt wol kan nahin kommen; ich möchte mich schier krum und lam schryben; dann da ist nimmer kein ruͦw.
Vale una cum amicis et fratribus.
Tiguri 14. ianuarii 1558.
Bullingerus.
Praestantissimo viro d.
Ioanni Fabritio, Curiensis ecclesiae ministro, compatri et fratri meo dilectissimo.
Dem predicanten zuͦ Chur zuͦ S. Martin h(errn) Hansen Schmid.

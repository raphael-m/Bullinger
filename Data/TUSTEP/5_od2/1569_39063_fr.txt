<nr>[39063]</nr>
<ae>Guillaume Stuart de Vézines an Bullinger und Rudolf Gwalther.</ae>
<od>Mömpelgard, 12. September [1569].</od>
Zürich ZB, Ms F 41, 552. / Orig. (Aut.)
Messieurs encores que le principal ayde et secours que nous
puissions chercher en ce temps lamentable, soit la fervente
priere des bons et fidelles servitteurs de dieu telz que
vous et dont nous vous supplions humblement nous assister en
nostre necessite. S y est ce que pour le soulagement de
l'infirmite de plusieurs pauvres fidelles desoles  il a
semble expedient a ceux qui par la grace de dieu se sont
sauves en ses cartiers de par deca de chercher encores
quelque moyens telz que le porteur ministre de la parolle de
dieu vous fera entendre en quoy je vous supplie humblement
au nom des pauvres reliques des esglises francoises esparses
en ses quartiers de par deca nous prester faveur conseil et
assistance comme de ceux des quelz dieu vous propose la
necessite quilz en ont  je ne vous ostendre la presente plus
au long laissant a la suffisance du dict porteur a vous
declarer ce quil a entendu et veu de la desolation qui est
en nostre royaulme. je prie a dieu quil appaise son ire sus
y celluy et vous doinbt
Messieurs en tres heureuse et longue vie continuelle
augmentation en ses sainctes graces me recommendant
humblement aux vostres bonnes.
De Montbeliart ce 12 de septembre etc.
Vostre humble et obeissant amy et frere Vezines.
Messieurs et bons amys messieurs Buliger et Galter, fidelles
ministres de la parolle de dieu a Zurich.

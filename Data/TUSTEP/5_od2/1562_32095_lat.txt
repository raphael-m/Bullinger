<nr>[32095]</nr>
<ae>Bullinger an Johannes Calvin</ae>
<od>(Zürich), 5. Juni 1562.</od>
<vo>Zürich StA, E II 342a, 434. / Orig.
(Aut.)
Ep.Calv. 3797 (XIX, 428f)
S. D. Cogor has scribere quam celerrime, proinde condonabis mihi, honrande domine et frater longe charissime.
Missi sunt a nostris exploratores ad 5 Pagos.
Redeunt, referunt illos erupturos etiam sine pecunia.
Aiunt illos 8. huius profecturos.
Ardent mirifico contra haereticos studio, imo odio.
Omnes conficient, si dominus permiserit.
Spero tamen inventuros illos divina dispensatione et iudicio iustissimo quod non quaerunt.
Fama est illos ituros per Burgundiam Divionem.
Iactant se habituros
Germanos et Hispanos socios belli [Fama - belli  a.R.) Obstitere hactenus nostri quantum potuerunt, sed Frölichius ille impiger est.
Ita vero gratitudinem suam declarat in Galliam quae ex mendico dominum fecit.
Oro dominum  et sedulo dico:  Dissipa domine gentem quae bella vult.
Deinde videtur mature admonendus ill.
Condensis ne negligat Rhetos.
Natio haec fortissima est et aliquando regi Francisco 2000 dedit militum fortissimorum.
Scio Guysium serio instare ut militem det Rhetia.
Ego
quaecunque habere potui scriptorum Condensis per Ioannem Fabricium pastorem Curiensem vigilantissimum communicavi potentioribus, et per gratiam dei effeci ut palam in comitiis Curiensibus nunc negarint militem Guysio.
Quod certissimum est.
Hac hora accipio literas Curia significantes profuturum plurimum si scribat ill.
princeps amicas ad ipsos literas.
Ita retinebuntur in officio.
Sunt alioqui multi qui clamant se praeteriri contemnique.
Age, mi domine et frater, effice ut scribatur ad eos.
Si
non per principem curari possent melius, ego optime potero literas curare, et cito et tuto, si vel ad me mittantur.
Et libenter faciam.
Non desino alias illos hortari et retinere etc.
Scribat autem amplissimis coss.
Curiensibus et Communitatibus trium foederum Rhetiae etc.
Vale et curato haec pro tua fide et diligentia cito.
D. Martyr et symmystae honorifice te tuosque salutant.
Dominus benedicat tibi. 5. iunii 1562.
                                              Heinrychus Bullingerus tuus.
Est singularis fortitudinis vir, Hercules a Salice,  et alius, capitaneus Georgius Karlin, qui Condensis causam fortiter tuentur etc.
Clarissimo d.
Ioanni Calvino, Genevensis ecclesiae fidelissimo pastori, et eo absente d.
Ioanni Budaeo vel Jonvillaeo, dominis honorandis et fratribus carissimis meis.
^$Genff.
(Adr.
vor 430: ) Clarissimo viro d.
Ioanni Calvino, Genevensis ecclesiae pastori fidelissimo, domino colendo et fratri charissimo suo.
^$Genff.

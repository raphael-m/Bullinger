<nr>[20262]</nr>
<ae>Johannes Gast an Bullinger</ae>
<od>(Basel), 21. November 1550.</od>
Zürich StA, E II 366, 153. / Orig.(Aut.)
S. in domino, binas ad te et d. Theodorum scripsi literas,
quas inclusi in vas
cum pisis, et pulchre me vector decepit, qui vas meum
Basileę dimisit me
inscio; sed brevi habebitis vos, in quo tu librum Gerbelii
habes cum aliis
nonnullis rebus, quę ad uxorem tuam et Frisium attinent.
Nova, quę habui, in
literas scriptas invenies. Pestis parum apud nos gliscit.
Dominus fidem nostram
adaugeat. Quid tu iam, optime Bullingere, scribis in
ecclesiae utilitatem?
Imminent ecclesiae ingentia mala, et si liceret divinare,
maxima ab hypocrit s,
qui inter nos agunt. Falsorum fratrum magnus est proventus
et uber ubique, quos dominus tandem perdet.
Ferdinandus rex exactionem Turcicam promulgare instituit.
Rumusculus est
Melitenses dominos ingentem cladem accepisse a Draguth, rege
Africę et
Maximilianum in Hispaniis magno esse in periculo. Varii
sparguntur de iis rebus
rumores; sed certi nihil habemus. Haec volui paucis ad te,
ne adolescens iste,
qui me invisit et se ultro obtulit ad peferendas literas ad
te, vacuus ad te rediret.
Vale in domino  21. novembris 1550.
Uxor mea schenckt uwer hußfrowen ein par messer zuͦ eynem
meßkram et rogat, ut
boni consulat. In vase inclusi sunt etc.
T[uus] Gastius ex animo.
Rescribe. Raptim sub noctem.
Eruditione et pietate singulari praedito d. Heinrycho
Bullingero, pastori
ecclesiae Tigurinae fidelissimo.
                                 Zurich.

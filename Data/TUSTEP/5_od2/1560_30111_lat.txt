<nr>[30111]</nr>
<ae>Johannes Haller an Bullinger</ae>
<od>
Bern, 26. Juni 1560.
<vo>ZÃ¼rich StA, E II 359, 3001. / Orig.
(Aut.)
S. Nihil quidem nunc habeo, quod scribam, nisi quod hasce domini Steigeri literas ad te sine meis dimittere non possim.
Gratias is agit tibi pro honorario ad istum ad Thermas misso.
Scribit quoque de Valesianis, ut mihi significavit, ut non sit opus his addere plura.
Rediit etiam heri d.
Simon Wurstenbergerus (nam d.
N[icolaus] de Diesbach Badenae mansit). Is supra modum commendat et praedicat, qua humanitate, quo honore et magnificentia Tiguri sint excepti, quomodo etiam tu privatim eos
acceperis atque itidem quoque dominus Gvaltherus.
Unde est, quod vestro nomine plurimum gaudeam, et spero inde fore, ut maior concordia et benevolentia inter utramque rempublicam gignatur.
De novo consule vobis gratulor.
In nostri Wa tenvilii locum post biennium demum (ordine sic requirente) alius eligetur.
Faxit dominus, ut talem habeamus, qualem amisimus, pietate certe, prudentia et fortitudine praestantissimum.
Bene vale.
Salutem dic d.
Gvalthero, d.
Martyri, uxori item atque universae domui tuae.
Bernae  26. iunii 1560.
                                                I[oannes] H[allerus] tuus.
Clarissimo viro d.
Heinrycho Bullingero, Tigurinae ecclesiae pastori fidelissimo, domino et compatri suo perpetuo honorando.

<nr>[43103]</nr>
<ae>Bullinger an Tobias Egli.</ae>
<od>Zürich, 31. Juli 1573.</od>
Zürich StA, E II 342a, 715. /Orig. (Aut.)
Graub. III, 438f. R.
S.  Generosus d. Odoardus, comes Thyanęus, qui nunc
Paterniaci habitat, hunc
fratrem d. Iacobum Philippum Italum mihi commendavit sperans
ipsi apud nos locum
dandum ad profitendum philosophiam. Verum ea res frustra
sperabatur. Abundamus
professoribus, abundamus et pauperibus. Viatico ergo
instruximus illum
profecturum in Vallem Tellinam. Si itaque ibi functio aliqua
ecclesiastica
posset assignari, faceret ille haud dubie officium pii
pastoris; habet enim
bonum testimonium a Genevensibus, ut non sit metuendum, ne
infectus sit
haeresibus, quemadmodum sunt Itali multi. Ergo si illum
potes iuvare, iuvato
propter dominum. Tuas una cum Lentuli nostri literas accepi
mirificas sane et
mirifica de Venetis et Turcis continentes; retinui eas mihi
tua bona gratia. Ex
iis intellexi Turcas per mare bellum contra Hispanos
continuare. Si quid huius
praeterea acceperis, communicare, oro, digneris. Abhinc octo
dies significavi
tibi in literis meis precium impressionis libri d. Lentuli,
aureos nostrates 70.
Et quod scire cupis: rediit Hallerus noster Bada salvus et
incolumis cum omni
sua familia, et quidem ante dies 14. Gratificaris mihi, si
perrexeris mihi
consignare, quid decernatur a nuper constitutis iudicibus,
ac miseris, quae te
missurum promittis de iis, quae acta et conscripta sunt. Et
pro tuis laboribus
ago tibi gratias. Saluta nostros omnes, quorum nomina tenes.
Gester wirt mir
schryben von Nürenberg, des datum 24. iulii, das 10. iulii
(also wirt von
bäpstischen von Antorff geschriben) die Uranischen wöllen
spysen Harlem; syend
darob geschlagen, habind verloren 8 fenli, 10 stuck büchsen
und 300
proviandtwägen, und stande in nodt mitt Harlem proviandt
halben. Item die
Polender habend botten, 300 kostlich gerüst botten, zum
churfürsten gesandt gen
Lipsig, den durchzug zuͦ erwerben irem nüwgewöllten könig.
Es syend aber uß
geheyß des keyssers dise botten verbotten und arrestiert
etc. Was daruß werden
wölle, möge man nitt wüssen. Gott schick alles zuͦ
guͦtem. Es schickt sich alles
an allen orten zuͦ vil unglück. Gott erbarme sich unser!
etc.
Dominus tecum et cum omni tua familia, fratribus et amicis
nostris omnibus.
Tiguri ultima iulii 1573.
Bullingerus.
Ornatissimo viro d. Thobiae Iconio, Curiensis ecclesiae
fideli ministro, domino
et fratri meo honorando et charissimo.
               Chur.

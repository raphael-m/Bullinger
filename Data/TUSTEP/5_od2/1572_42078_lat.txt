<nr>[42078]</nr>
<ae>Bullinger an Tobias Egli.</ae>
<od>Zürich, 16. Mai 1572.</od>
Zürich StA, E II 342a, 680. / Orig. (Aut.)
Graub. III, 339f. R.
S. D.   Literas tuas accepi, chare frater, una cum
consignatione historiae vel
actorum . . . . . . . . . . . .   Gaudeo autem coetum hunc
tandem dissolutum
esse, atque utinam feliciter dissolutus sit et nihil
sequatur tristius! Habemus
in Helvetia fel omnia amaricans; dominus expurgare dignetur
bilem hanc cum
patriae salute! Intelligis me loqui de illis, de quibus
Abdias propheta
vaticinatur, nisi Moabitas malis etc. Gratias tibi ago pro
illis tuis laboribus;
vix legere datur, quod tu tanta facilitate scribis. Nuper
arbitror me tibi de
incendio nostro scripsisse, quo tectum turris templi nostri
conflagravit maximo
omnium nostrum cum periculo, rursus maxima cum dei gratia et
defensione. Si
historiam non misi, mittam alias, si monueris; puto tamen me
tibi summam
exposuisse rei. Oremus dominum, ut portenta haec non sint
ostenta maiorum
malorum; quae si a domino inferrentur, accusari non posset;
tanta est omnium per
Helvetiam consceleratio. Ich fürcht, ich fürcht, es sye nitt
wyt vom end und von der vergälltung.
Antverpia et Heydelberga scribitur exules Belgas occupasse
insulam Hollandiae
Bryel et totam prope Selandiam; habere illos auxilia ex
Dania et, ut quidam
suspicantur, ex Gallia, sub praetextu tamen Ludovici a
Nassow; certe signa
Aurantii in vexillis ostendere dicuntur. Albanus contra
militem colligit et
satagit. Quid futurum sit, novit dominus.
Augusta scribitur
imperatorem Turcarum fatis concessisse eique surrogatum
filium eius, principem
prudentem et moderatum necnon et bellicosissimum. Ex Gallia
habemus pacem
servari inviolatam et ecclesias crescere.        Jetzund ist
by mir ein burger
von Basel gesin, der dem brieff und gällt Stupani
nachfraget, und wie ich
geantwort, das ichs frommklich hinabgeschikt, hab ich imm
erst darzuͦ
verzeichnen und schryben muͤssen, wie es gangen, alls ob
ich sunst nüt zuͦ
thuͦn habe. Hat mich gebätten, üch zuͦ schriben, das ir
neißwan einem, der üch
den brieff und gällt zuͦgesandt, embieten söllind, er
frage flissig nahin und
wölle, das er imm empfolhen, trüwlich nachkummen etc.
Dominus tecum et cum universa tua familia.
Tiguri postera ascensionis domini 1572.
Saluta dominos et amicos nostros ordine omnes.
Bullingerus tuus.
Eximio Christi ministro d. Thobiae Eglio, Curiensis
ecclesiae pastori, fratri meo charissimo.
An h. Thobiam Egli, pfarrer zuͦ S.Martin zuͦ Chur.

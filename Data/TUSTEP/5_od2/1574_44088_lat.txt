<nr>[44088]</nr>
<ae>Bullinger an Tobias Egli.</ae>
<od>Zürich, 22. Oktober 1574.</od>
Zürich StA, E II 342a, 744. / Orig.(Aut.)
Graub. III, 506f. R.
S.  Cum iam a 3 septimanis aegrotus infandos sustineam
dolores ex lumbis     -
ignoro an ischias (quae me mirum excruciavit ante triennium
per integras
septimanas 6) an calculus me divexet; certe dyssuria
perpetuo exerceor    ,
condonabis mihi, si brevior sim scribendo; nam nunc intra 3
septimanas semel
tantum ingressus sum templum; in synodo quoque perseverare
non potui. Quod autem
ultimis tuis scire cupis, omnes tuas literas accepi, antea
binas, nunc unas. Ago
autem gratias et tibi et d. Lentulo, quem ex me
officiosissime salutare
digneris, rogo pro literis illis. Mittam ad d.d. Coccium
ultimum eius scriptum,
sicut petivit. Ego vero, quod rerum novarum scribam, parum
aut nihil habeo.
Differtur legatio, vereor non bono consilio. Audimus
superioribus diebus magnam
pecuniae summam advectam esse Salodurum et legatum ibi
expectari. Quid futurum
sit, brevi audiemus; ego nihil boni ominor. Dolendum certe
Turcas triumphare;
sed fit hoc forte dei consilio, ac dabitur hic nobis,
vereor, Salmanazar et
Nabuchod[onozor] reformator dignus; nolumus enim audire
verbum benigni
patris. Fama est regem nunc obsidere tres urbes, Lusinam et
alias 2, quarum
nomina exciderunt. Sunt qui dicant: "Etsi aliqua fuit spes
pacis priusquam rex
ingressus est Italiam, nulla nunc est, postquam venit ex
Italia." Italia omnis
calamitatis fons; so werde iren und allen, die italisch
sind, ir verdienter
lhon, et dicat omnis populus amen! Varia circumferuntur
praeterea. Ich mag und kan nitt me schryben.
Saluta dominos fratres et amicos nostros. Vale cum domo tua
aeternum.
Tiguri  22. octobris anno domini 1574.
Bullingerus tuus.
Singulariter vero saluta et consolare optimum et mihi
charissimum virum d.
Ioannem Baptistam Müllerum, cuius vices ex corde doleo, et
cum aliud non possim,
deum ex animo oro, ut eius misereatur. Dominus servet ipsum.
Ornatissimo viro d. Tobiae Eglio, Curiensis ecclesiae
ministro, domino et fratri
meo honorando et dilecto.
                  C hur.
H. Thobia Eglin, pfarreren zuͦ S.Martin.

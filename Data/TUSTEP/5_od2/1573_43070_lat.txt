<nr>[43070]</nr>
<ae>Tobias Egi an Bullinger.</ae>
<od>Chur, 30. April 1573.</od>
ZÃ¼rich StA, E II 376, 221. / Orig. (Aut.)
Graub. III, 419f. Exc.
Urget me cursor vester, si quid velim respondere, id nunc
faciam; se enim
itineri esse accinctum. Sed quia non in tempore adest et
iamiam suggestus mihi
sit conscendendus, paucis haec do. Laceras partes tibi
remitto, ut quid fecerim,
videas et tangas; nemo illas vidit; at argumentum authore et
indice praeterito
collegae communicavi. Misimus quendam, ut res d. Pontisellae
indicetur. Videant
nunc ipsi, quid faciant. Gantnerus, homo seditiosus et
Rottmannus alter, synodum
nostram deferre conatur apud iudicium Thusanum, quo se nuper
cum suis
complicibus contulit. Sed, quem hactenus fautorem
Pontisellam habuit, eundem
adversarium nunc habebit; agnoscit enim nunc Pontisella et
nuper apud d. conulem
fassus est, der Gantner sye ein rechter lur, quasi vero non
dudum id fuerit
compertum. Cum dei honos periclitaretur, nihil belli isti
movebantur; sed nunc,
cum hominum honos nonnihil laesus fuerit in conspiratione,
quam movit
G[antnerus], cupiunt se ulcisci. Sed crede, colendissime mi
pater, in dies sibi
Gantnerus adducit et applicat discipulos, qui summis viribus
se nobis opponunt,
ut expellamur; ita dementantur ab isto praestigiatore. Nunc
demum fabula aut
tragoedia a principio tractabitur, si controversiam istam
cupit persequi. Vult
synodum nostram antevertere, quod statim post trinitatis
erit.
Vale. Caetera alias. Mirum d. Lavaterum blaterationibus
falsissimis istius
hominis ita captum fuisse, ut veritatis scopo, quem ad vos
miseram, relicto fere
credidisset iniuriam Gantnero factam fuisse.
Ultimo aprilis die ascensionis 73.  Curiae.
Tuae r[everentiae] subiectissimus Th[obias] Ic[onius].
Amplissimo viro d. Heinrycho Bullingero, colendissimo suo
patri.

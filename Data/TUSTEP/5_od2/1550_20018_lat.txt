<nr>[20018]</nr>
<ae>Wolfgang Musculus an Bullinger</ae>
<od>Bern, 16. Januar 1550.</od>
Zürich StA, E II 360, 135. / Orig.(Aut.)
S. D.   Scripsi ad te, compater in domino charissime,
septima mensis huius; in
praesenti nihil est, quod adiiciam; nolui oblatam scribendi
occasionem
negligere. Cum tam sint istę urbes, Tigurum et Berna,
vicinę, miror
frequenter, qui fiat, quod tam rara datur occasio mittendi
literas; velim et
obnixe optarim esse istis civitatibus plus mutui commercii
et benevolentię.
Ich weiß nit, was mich vexire; mir ist immer, es wellen die
hertzen nit recht
und gnug zusamen sich richten in dißen schweren leufen. Hoc
ingemisco apud me,
sed tacite, oroque dominum, ut vel verbi sui gratia
conciliet animos huius
populi. De rebus Germanię nostrę diu nihil audio. Non
possum oblivisci tot
ecclesiarum, quę veritatem evangelii dei et cognoverunt et
annis aliquot
professę sunt; adhuc sperare non desino brevi futurum, ut
cantemus domino canticum novum.
De Anglia, postquam hinc discessit Montius, nihil accepi;
obsecro, si quid
habes, communica. Gervasium nostrum sperabam vocandum a
Bielnensibus, sed, ut
audio, vocatus est alius, videlicet Funcklius
Constantiensis. Domi meae sunt iam
omnia tranquilla per gratiam dei. Legati, quos venturos ad
vos in causa
compatris nostri d. Halleri posterioribus scripsi, ultra
constitutum diem
retenti sunt; causam forte aliunde nosti: uno vesper...
mutata est sententia.
Iam quid futurum sit, nondum intelligo. Faxit dominus, ut et
nos gloriam ipsius
sedulo quęramus et ipse gratiam suam a nobis non avertat.
Optime vale,
compater in domino charissime. Salutem toti domui tuę oben
und unden, jungen
und alten, allen mitteinander, auch der muͦter Klunglerin.
Salutant vos mei
omnes. Salutem dominis et fratribus omnibus et Gervasio
nostro. Bernę 1550.  16. ianuarii.
W[olfgangus] Musc[ulus], compater tuus.
Praestantissimo theologo m. Heinrycho Bullingero,
Tigurinę ecclesię
antistiti vigilantissimo, compatri suo in Christo
charissimo.                          Zürich.

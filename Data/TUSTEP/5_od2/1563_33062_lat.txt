<nr>[33062]</nr>
<ae>Bullinger an Johannes Calvin</ae>
<od>ZÃ¼rich, 24. (Mai) 1563.</od>
Genf 114, 62. / Orig.
(Aut.)
Ep.Calv. 3957 (XX, 29f)
S. D. Fuit superioribus diebus civis quidam noster Cracoviae in
Polonia.
Is rediens hasce tulit literas tibi, care frater et
honorande domine, inscriptas.
Petivit Sarnicius noster, ut tuto
et mature curarem perferri eas ad te, quod feci.
Si quid
respondere velis et nequeas commode Cracoviam mittere, ad me
mittas, oro; nam per Sangallum tutissime a me curabuntur.
Scribit
Sarnicius finita esse comitia regni et Romani pontificis abolitam
esse omnem in regno Poloniae iurisdictionem, legatum pontificis
semel et iterum apud regem et senatum voluisse regni statutum
infringere, semper tamen infecta re dimissum esse, tandem etiam
ab armigeris et nobilibus regis magna cum indignatione explosum
atque luto conspersum.
Gregorius Paulus dimissus est.
Felix
Cruciger iussus abire ultimum valedixit suae ecclesiae in die
resurrectionis domini; dum autem descendit ex cathedra sacra, de
repente concidit in terram, nec verbum ab ipso amplius auditum;
postera expiravit.
Quae res plurimos terruit; rediere ad saniorem
mentem plerique, qui defecerant.
Haec omnia copiose scribit
Sarnicius, ac spero eadem quoque ad te fuse ipsum scripsisse; sum
ergo brevior.
Sulcerus adiunxit se partibus Martbachii Argentinae et
subscripsit confessioni Augustanae et apologiae.
Redeundo
Basileam venit in itinere ad heroinam Rapoltzsteini et comitissam
Erbachiam; apud has iactavit illam victoriam et adiecit se non
quieturum, nisi huc induxerit et redegerit Palatinatum et
Zvinglianos.
Aiunt ipsum brevi Bernam venturum, atque utinam non
ibi quoque initia faciat contentionibus! Diligenter tamen ibi
viros cordatos admonui, invigilent.Bezam, carissimum fratrem,
salutabis ex me atque meis humanissime, cui multum sane debet
ecclesia propter labores eius saluberrimos, quos in Gallia
propter Christum et ecclesiam sustinuit.
Optime vale una cum
symmystis et fratribus omnibus.
Si quid habes de rebus Gallicis,
fac sciam.
Tiguri  24. [maii] anno domini 1563.
Bullingerus tuus.
Claroissimo viro d.
Ioanni Calvino, Genevensis ecclesiae fido
pastori, domino meo honorando et fratri carissimo.
Genff.

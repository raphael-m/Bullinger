<nr>[35054]</nr>
<ae>Johannes Fabricius an Bullinger</ae>
<od>Chur, 15. Mai 1565.</od>
Zürich StA, E II 376, 116.
Gr.
II, S. 611 R.
"Ich bin hütt vor mynen h[erren] gesyn üwers habers halb.
Hye ist khein haber meer; ich han mir aber laßen sagen, es ligind noch ettlich seck haber zuͦ
Ragatz,
daa myne h[erren] mit dem vogt verschaffen werdind, dieselben, so sy kämind, uff rächt ze verbüten.
Hyezwüschen laß ich schryben by des h[erren] Tscharners
factor gaan Ragatz und erkundigen, was daa sye, und dasselb uff rächt verhefften." Steckt noch alls also.
Ich han nit anzeigt, das üch ettwas vom Setzstaben
worden, uß ursach, so ettwas vorhanden, dem Setzstab ouch möchte geholffen werden.
Ich han also anzeigt, er habe üch abkoufft ettlich malter haber und
verheißen, das halb angends ze bezalen, das halb über acht tag.
Dan so glych yetz ettwas bezalt, möchte der Setzstab das syn ouch wöllen han; darumb so
schrybend darnach und höuschind die gantz sum.
Ist ettwas für, würt es dem Setzstaben an das syn; dan ich laß mir sagen, das er in die tusend gl.
schuldig sye;
dargegen ist man im ouch ein groß guͦtt schuldig; doch achtet man, man möge nit gelangen, und hatt tag und nacht zablet, und hatt in yederman für ein
hußlichen
gesellen gehan.
Haec te scire volui.
Vale, reverende in Christo pater.
Den  15. may anno 1565.                              T[uus] F[abricius].
Amplissimo viro d.
Heinrycho Bullingero.

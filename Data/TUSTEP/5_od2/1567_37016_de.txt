<nr>[37016]</nr>
<ae>Johann Steiger an Bullinger</ae>
<od>Bern, 20. Februar 1567.</od>
Zürich ZB, Ms F 62, 495. / Orig. (Aut.)
Wolgelertter, frommer, ersammer und wyser, insonders
gönstiger, lieber herr und guͦtter fründt. Üwer lest an mich
gethan schryben han ich empfangen unnd verstanden, bedancken
mich gägen üch uff das früntlichesten deß guͦtten ja als
göttlichen trosts* (*a.R. trosten?), so ir mir in bemeltem
schryben gethan, dardurch ich imerdar gespüren üweren gonst,
guͦtten wyllen unnd wolmeinung, so ir gägen mier tragendt.
Mitt erbietung als für myn person, so ich semlich guͦtten
willen umb üch unnd die üweren jederzytt khan beschulden
unnd verdiennen, werdendt ir mich guͦttwillig unnd bereitt
finden, mitt hilff gott deß almechtigen; der wolle üch in
langem läben unnd gesundtheit erhalten.
Uß Bernn den 20. februarii 1567.
Item dancken üch trüwlichen deß buͦchlins von den Turcken,
so ir mier zuͦgeschickt, da ich geren, so bald ich der wyl,
läsen wirden.
Nüwer zyttung wirtt üch min lieber herr unnd gfatter Johann
Haller, waß wier alhie handt, berychten.
Ü[wer]
a[lzitt] dienstwylliger Johann Steiger.
Dem hoch-unnd wolgelertten, frommen unnd wysen herren herr
Heinrich Bullingeren, minem g[nädigen] lieben herren
unnd guͦtten fründt.      Zürich.

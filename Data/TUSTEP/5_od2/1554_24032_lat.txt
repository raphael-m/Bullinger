<nr>[24032]</nr>
<ae>Georg Frölich an Bullinger</ae>
<od>Lauingen, 3. Februar 1554.</od>
Zürich StA, E II 356, 1015. / Orig,(Aut.)
S. D.  Epistolam proxime 8. ianuarii ad me datam tertia
februarii accepi. Negligentię te minime, sed potius me
ipsum arguo, qui nunc functionibus omnibus defunctus esse
videor. Quantum Ionam meum ratione chelis attinet, dicit
ipse disertis verbis se nulli pro ea debere quicquam, sed
dominum Simblerum pro eo instrumento sibi adscripsisse
coronatum Gallicum, id quod etiam ratiuncula transmissa
continet. Velim igitur boni viri querelas esse sedatas. De
solutione debitorum nuper scripsi et promissa deo auspice
brevi praestabo. Ionas ulcerum et scabieie plęnus est
adeo, ut non dum membra, sed ne ingenium quidem offitium
suum faciat.
Translationis munus librorum tuorum De gratia quam
lubentissime subirem; nihil profecto fuerit mihi iucundius
quam in agro tuo, imo dei optimi agriculturam exercere. Sed
cum non unum, verum centum onera feram, nunc brevi opus tuum
aggredi vix fieri potest. Fęcit mihi negotium ingens
magister Laurentius Agricola Vituduranus, cuius rerum
bellicarum stratagemata<f1>Vgl. in auch Brief 26101 (Agricola/Meyer an Ottheinrich, 15. Mai 1556: "die dry gwaltigen buͤcher der kriegskampffstucken"); Ludwig ^#/+Rockinger,^#/- Die Pflege der Geschichte durch die Wittelsbacher. Akademische FS zur Feier des Wittelsbacher Jubiläums, München [1880], Beilage I, S. (15): "Laurentij Agricolae tomus tertius rerum bellicarum, ex clarissimis romanae historiae historiographis. vngepunden[sic] vnd geschriben." (In der Liste von Büchern, die Ottheinrich 1556 von Neuburg nach Heidelberg mitbrachte.).<fe> princeps Ottohenrichus vertendi
pondus mihi imposuit. Vocat me idem princeps iam ad
archigrammateatus sui functionem, idem facit magistratus
Augustanus cum egregiis pollicitationibus. Miraberis, si
aliquando Proteotica hęc ex me recte et per longum
intellexeris. Quippe hę vocationes per integros menses
duos mihi dubium iniiecerunt, utriusnam voluntati
obtemperarem; vicit tandem principis Ottonis clęmentia et
pietas, quę mihi exulanti et ex Augusta pulso manum largam
satis porrexit. Illi meas operas promisi, nondum tamen
omnino constitui cancellariatum suscipere. Augustani
videntur sentiscere morbigenus aliquod, quo laborant, cui
mederi meum non erit. Dominus autem det illis resipiscendi
animum.
Res Anglice plęrosque perturbant, plęrosque etiam
exhilarant. Cardinalis Augustanus habuit nuper contionem
congratulatoriam super restitutione regni Anglici ad Romanam
ecclesiam largitusque est multas miriades indulgentiarum
omnibus, qui pro constantia reginę orent et principi
Hispaniarum felicia precentur.
Cęsar, ut rumor est, transfretabit propediem in Hispanias
nunquam rediturus. Quos Germanie relicturus sit aculeos
tempus declarabit; certo certius est malum iam iterum atque
iterum monstrum ali a nonnullis.
Ad 5. februarii filia mea Affra celebratura est nuptias cum
eleganti iuvene, pro quibus coniugatis et pro ipsorum salute
deum optimum maximum mecum intense precaberis. Vale cum tota
domo tua.  3. februarii ex Lauginga 1554.
Tuus Georgius Lętus a Lömnitz etc.
Ich hab gar ein liben frund Jacob Relinger zuͦ Ledder,
weiland herr Ulrich Rehlinger, burgermaisters zu A[ugspurg]
sone, den ich fur einen christen ere unnd halt. Der hett
gern einen kirchendiner eur confessione. Bitte euch
freuntlich, ir wollend ime einen zuschicken und daneben
schriben, das er uff min fuͦrdrung dahin komme; er wurdt
guͦten platz haben.
Die zittung in Engelland wollen sich enndern.
Hertzog Hans Friederich und hertzog August von Saxen sollen
entlich vertragen sin.
Incomparabili viro domino Henricho Bullingero,
ecclesiastę Tigurino vigilantissimo, amico ut fratri.

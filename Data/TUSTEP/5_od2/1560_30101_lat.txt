<nr>[30101]</nr>
<ae>Bullinger an Johannes Fabricius</ae>
<od>Zürich, 14. Juni 1560.</od>
<vo>Zürich StA, E II 373, 141f.
/ Orig.
(Aut.)
Graub.
II,  189 R.
S. D. Valde miror te tanto tempore nihil plane ad nos scribere; intra 3. septembris nihil tuarum vidi literarum, atque utinam recte valeas, non impediaris morbo aliquo.
Res nostrae satis sunt tranquillae per dei gratiam.
Fama de expeditione Sabaudi et prinicpum contra Bernates nonnihil deferbuit, ac scribitur ex Berna milites in Pedemonte conscriptos et milites Lugduni collectos iam movisse in Scotiam et contra Anglos.
Vigilant tamen nihilominus et stant omnes in procinctu martis.
Expectamus,
quid allatura sint nobis proxima comitia, quae incipient ipsis Baptistae feriis.
Interea sparguntur rumores Claronenses brevi a 5 Pagicis de improviso adobruendos et adigendos ad papatum.
Multi putant hunc timorem esse vanum, maxime quod proximis comitiis diserte ab omnibus Helvetiorum legatis iniunctum est serio 5 Pagicis, ne quid vi, sed iure tantum tentent.
Si ergo contra ius aliquid tentarent, sciunt, quantus per totam Helvetiam exoriretur tumultus; putant ergo se non exposituros tanto
periculo.
Ego vero, quid iudicem, nescio; hoc tantum moneo, si audieris motum aliquem exoriri, tuos sedulo officii moneas, ut illis, qui in bello Mussico ipsis auxilium tulere, gratos se exhibeant intelligantque hoc negotium a Claronensibus incipi, finiendum autem esse in Rhetis et aliis evangelio credentibus.
Hortor ergo te, ut sapias et tuum hic facias officium.
Spero tamen illos nihil tentaturos; praemoneo tamen, ut cogites apud te, quid factu opus sit, si aliquid exoriretur.
Dominus pacem
nobis concedat.
Haec tibi soli servabis, donec aliquid exortum fuerit; cum fidis nihilominus conferre poteris, ob sich ettwas zuͦtrüge, wie man dann sich schicken möchte umb hilff geträngten zuͦ thuͦn, und umb das üwer land wider den überfal ouch versähen.
Multis enim oculis opus est, inprimis poenitentia, fide et oratione.
^$Audimus classem Hispanicam a Turcis ad tripolim esse deletam et . . . . . . . . . .  sibi Italiam, quod . . . . . . . . . .  obtinere iam . . . . . . . . . . . .
navibus                 Sed certiora de his a te audire volo.
In Gallia dicitur cessasse persequtio et vincti dimissi sunt; terruit enim Scotia etc.
In Valesia crescit cognitio Christi.
Gomsenses (ist ein zenden, heyst Goms) voluerunt per tumultum se opponere pietati, habend mitt der matzen wöllen uff sin.
Doch habend die andern zenden mitt inen geredt so vil, das sy still gesässen sind etc.
Cras apud nos novus creabitur consul.
Dominus misereatur nostri et benedicat nobis etc.
Mei omnes te
salutant.
Audimus Coignetum venturum ex Gallia ad comitia Badensia; iam enim huc scripsit.
Saluta d.
Philippum, d.d.
consules et omnes amicos, inprimis d.
legatum Gallicum.
Tiguri celerrime 14. iunii 1560.
                                                          Bullingerus tuus.
[Ohne Adresse.]

<nr>[24118]</nr>
<ae>Matthias Erb an Bullinger</ae>
<od>[Reichenweier, 3. Mai 1554.]</od>
Zürich StA, E II 361, 266. / Orig.(Aut.)
Wohl während der von J. Ulstetter an HB, 5. April 1554
erwähnten schweren Erkrankung Erbs.
Gratia filii dei tecum. Paucis tę humanitati scribo, d.
Heinryche, quoniam manus lassę et tremulę aegre suum
faciunt officium propter gravem morbum, qui mihi et vires et
ingenium ita debilitavit, ut deinceps ad omnia inutilis
expectem gloriosum domini adventum, ut me eripiat ex
presenti seculo nequam ac propter mortem filii sui remittens
peccata mea ex gratia vitę aeterne praemium largiatur,
amen. Ego clamo iamiam luctans cum morte cum Bernhardo
Clarevallensi, qui morti vicinus aiebat: "Fateor, non sum
dignus ego nec propriis possum meritis regnum cęlorum
obtinere, ceterum duplici iure id obtinens . . . . . . . . .
. . . . hereditate scilicet patris et merito passionis
altero ipso contentus, alterum mihi donat; ex cuius dono
iure illud mihi mendicans non confundar" etc. Cum igitur,
iam sub potentis dei manu, quę benigniter et clementer
mecum agit, suspirem futuram patriam, oro te, frater in
Christo observande, cum tuis sanctis fratribus, orate pro
me, ut deus sua solita clementia in solita pietatis
confessione me conservet, ne Satanę sutelis exagitatus
fluctuem. Amen. Cupio ergo dissolvi et esse cum Christo<f1>Vgl. Phil 1, 23.<fe> in
illis cęlestibus mansionibus ab aeterno electis dei
paratis, quas brevi per Christum me adsequuturum non
diffido. Intelligo dei gratiam lenta morte me ad se
vocantem, ita paulatim vires ęgri corporis exolescunt. O
pater, in manus tuas commendo spiritum meum per Iesum
Christum. Amen. Rursum me commendo vestris sanctis precibus,
amen. Salutabis omnes in Christo fratres. Scribere
no/volebam; sed debile ingenium plus parturiit, quam
sperabam. At ipsa charitas suppeditat vires. Vale igitur et
vive in Christo, cui hactenus constanter in aedificio
ecclesię dei ministrasti. Perge feliciter, et erit magna
merces operi tuo in regno dei. Amen. Die ascensionis
Christi, quando dei filius suum immortale corpus intulit
cęlo sedens ad dexteram dei patris etc.
Tuus Erbius ex pectore dei regnum amans.
Viro optimo veręque theologię confessori d. Henrico
Bullingero, fratri observando etc.

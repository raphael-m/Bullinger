<nr>[22074]</nr>
<ae>Ambrosius Blarer an Bullinger</ae>
<od>(Biel), 26. März 1552.</od>
Zürich StA, E II 357, 389. / Orig.(Aut.)
Bl. III.,  155 R.
S.  Mitto, quę heri Schertlinus et quęstor noster
Arnoldus Basilea ad me dederunt, nec quicquam praeterea
possum. Volui tibi tamen describendis istis nonnihil
gratificari.
Quę proxime de vocatione mea et quur illam adeo
dissuaseris, scripsisti, in partem plane bonam accepi; rem
enim ipsissimam dixisti, quum de M[atthia]
Hirs[gartero], quid ille sibi metuat, significasti.
Sed longe aliter habet, atque ille tibi, id quod alio
tempore ex me vere audies. Fungitur ipse antistitis munere,
nec meum fuisset quicquam in ecclesia novare; sed enim non
ille ecclesię novationem, qua de vix aliqua nec ea magni
momenti attigi, sed suam potius, cuius ipsum quam potui
diligenter cum d. Heinricho admonui, exhorruit. Multum mihi
dolet, quod bonus senex animi sui impotentiam in hoc negocio
nec apud suos dissimulare magis potuit tamque malam gratiam
apud multos bonos hoc nomine iniit. Quę ipsum pariter et
d. Heinrichum, sancte memorię virum, admonui, talia
omnino
fuerunt, ut hic, qui pietate, eruditione et iudicio illum
longe superabat, non vulgares mihi gratias egerit. "Ir hapt
mir in dem allem (sagt der guͦt, fromm mann) nichts
verredt;
dann es ist alles die warheit", petebatque potestatem sibi
facerem omnes articulos describendi. Admonebam secretis
arbitris utrumque idque bono pioque consilio; sed enim
Hirs[garterus] postea coram fratribus et amicis
nonnullis, cum adhuc illic essem, omnia effutivit et in
calumniam rapuit, quę tamen fortiter ego dissimulavi nec
volui abituriens quicquam cum eo expostulare. Dominus illi
ignoscat, qui animos etiam addat, quo maiori diligentia,
vigilantia, studio an zelo officium faciat. Est senatus
illic negligentior et populus rudior quam peior, utrique
vero melioris pastoris diligentia et officiositate facile
emendarentur. Dicit ille pro concione plus satis libere et
<gr>parrhsia</gr> sibi esse videtur ac
<gr>peparrhsiasmenon</gr>, quod procaciter sepe et
intempestiviter clamet; qua re adeo nihil promovet, ut magis
atque magis in contemptum abeat. Verum de hoc plus iam, quam
volebam; plura coram aliquando, si videbitur. Tu me domino
cum omnibus tuis quam diligentissime sacris vestris
precationibus commendate. Salutat te tuamque mea charissima
coniunx. Salveant amici et fratres omnes, qui nos amant in
Christo. Vale.  26. martii 1552.
D. Heinricho Bullingero.
                           Tiguri.
Das zu Anfang erwähnte Schreiben Schertlins, Kopie von A.
Blarers Hand, geht im gleichen Band dem obigen Brief
unmittelbar voran:
Zürich StA, E II 357, 388.
(Basel), 20. März 1552.
Sebastian Schertlin an Ambrosius Blarer.
Hochvertruwter, lieber herr und frund, ich hab euwer
hertzlich vertruwlich, christlich zuͦschriben und anmanung
yetzund zum andermal wol und zuͦ grossem danck empfangen
und
will beide noch lang behalten und offt erlesen. Herr
Musculus und Mecardus, der abermal mit mir in krieg zucht,
habends ouch hören verlesen etc.
Ir sollt . . . . . .

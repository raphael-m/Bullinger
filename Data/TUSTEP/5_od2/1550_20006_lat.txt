<nr>[20006]</nr>
<ae>Felix Tobler an Bullinger</ae>
<od>Bern, 7. Januar 1550.</od>
Zürich StA, E II 340, 205. / Orig.(Aut.)
Viro magnanimo d. H. Bullingero patri ac mecęnati suo
F[elix] Tobler S. D.
Etsi merito accuser, vir doctissime et patrone colendissime,
quod in expensis
nivibus hanc in harenam descenderim<f1>Adagia 1, 9, 83 (ASD II/2 396, Nr. 883).<fe> et istam mihi provintiam
administrandam
susceperim, quam vel omnino vel certe non satis pro
dignitate rei sim
administraturus, quod te negotiis perquam plurimis prius
occupatum, (et quod
hactenus non ausus fui) nunc demum meis ineptiis te
interturbare et negotium
facessere videor. Caeterum postquam in mentem subiissent ea,
quae scripsisti
contubernali meo admodum familiaria molleque dulciora, non
potui non oscitari et
stimulus aliquis ad currentem addi, quin aliquas ad te
literas darem, si non
adeo tersas, lepidas, ut aliquid mereantur, tamen eas ex
animo scriptas
intelligere facile posses. Simul negligentiae nomen
formidans mihi soli hoc
imponi veritus, si aliorum pede metiar, cum ipsi me dudum
anteverterint. Verum
quoniam parum erat, imo nihil, quod dignum scriptu videretur
tuaeque humanitati
consentaneum, ad hoc usque temporis intervallum reservavi,
quo rationes
acceptorum et expensorum d. scolarchae scriberem. Haec tibi
visum fuit hac
occasione oblata paucula scribere, non quod existimarim
has/hos? apud te aliquid
valere, sed a tua humanitate rogaturus, ut, quemadmodum
hactenus fecisti, me
tuae fidei commendatum haberes. Tibi enim me totum dedo,
tuae misericordiae
totum subiicio, ut, quemadmodum ipse novisti, quam curta
nostra sit (ut dicitur)
suppellex,<f1>Vgl. Persius, Saturae, 4, 52.<fe> nobis pro tua humanitate sic prospectum velis, ut
id utrique nostrum
commodissimum esse videatur. Si enim dominus suam
concesserit gratiam, quod
facturum confido, ut aliquid subeundum sit cuiuscunque
gratiae, videbitis non
immemori neque ingrato ista omnia fuisse collocata. Sic enim
affectus natura
sum, ut cuiuscumque beneficia recepissem, etsi non possem
refferrem, tamen ex animo relata vellem.
Postremum est, quod te etiam atque etiam rogatum velim, quod
tuum studium et
favorem maxime desiderat, si quid residet in te amoris erga
me, quod scio, illud
hoc negocio inprimis ostendas, ut studiis amplioribus frui
liceat, si modo tuae
humanitati non displicuerit. Ego sane, quae tuam dignitatem,
quae est per se
amplissima, pertinere arbitror, summo semper studio summaque
diligentia
suscipiam; imprimis etiam curabo omni, qua possim,
observantia clarissimos viros
mecęnates patresque meos, quod et pro vetustate
necessitudinis et pro
beneficiis vestris et pro dignitate tua facere debeo, ne
unquam etiam a vobis
ingratitudinis nota inuri queat, quoad vocationi meae
satisfacere possim, ad
quam ab incunabulis me accersitum non dubitaverim.
Quapropter nunc modum faciam.
In praesentia tantum significandum putavi, ut potius amorem
tibi ostenderem meum
quam ostentarem prudentiam. Vale et tibi cum familia tua
foelicissimum huius
anni initium, medium et finem imprecor. Vale iterum. Datae
Bernae anno salutis 1550.  7. idibus ianuarii.
Foelix Tobler, tuae humanitati semper obedientissimus.
Clarissimo theologo m. Heinrico Bullingero, patriae
mecęnati suo longe charissimo.

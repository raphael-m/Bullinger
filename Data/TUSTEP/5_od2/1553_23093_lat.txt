<nr>[23093]</nr>
<ae>Peter Venetscher an Bullinger</ae>
....... , 16. Juni 1553.
Autogr. Zürich StA, E II 335, 2215f.
Druck: Bossert, in BWKG  NF 19, 1915, 89f.
Se commendat. Redditę mihi sunt, reverende Bullingere,
literę tuę mihi omnium exoptatissimę. Verebar enim
intercidisse omnia, postquam Froschoverus e mercatu nupero
nihil ad literas meas illi scriptas, quod petiveram,
respondit. Nunc vero salva sunt omnia. Nec dubito, quin ut
pro immensa tua apud typographos cunctos authoritate biblia
huiusmodi, qualia Origenis tempore Hexapla scilicet
(translationum sex per columnas in singulis foliis
oppositarum) facta sunt, facile sis impetraturus. Hoc autem
consulere volui, etiamsi nihil obtinerem. A Brentio sane
nostro ter maximo biblia mea Tigurina utendum illi concessa
nunquam avellere rursus potui, tam grata illi haec esse
audio. Tum Castalionis quoque mox illi danda. Vera sunt
hęc in facie dei. Quid vero venerandam caniciem tuam
magis
addecuerit, aut quibus ornamentis cohonestari magis poterat,
atque hoc ipso, si aedendę huius biblię author sis?
Huic
tam sancto operi etiam immori sanctum  ac pulchrum fuerat.
Neque enim vecordi consilio dementatos fuisse patres
censendi sunt, qui tot translationes iuxta se positas
commiserint. Caeterum de chorographis ego nihil requiro.
Indicem tantum in Ptolomęi tabulas auctiorem desydero.
Novisti enim pulcherrimum esse in eo authore situm omnium
locorum perspexisse ac admensum esse. At difficillimum est
nobis imperitis locorum omnium situm in tot tabulis mox
invenire, nisi officio exquisiti indicis iuxta alphabetum
positi iuvemur. Nunc, inquam, indicem tantum imprudenti
forsitan consilio requirebam. Sic enim totus Ptolomęus
melius haberet. Habet quidem in fronte indicem, at succisum
nimium, tum a tergo latissimum per totos libros sex, at non
iuxta seriem, quo in procinctu cuncta inveniantur,
dispositum. Porro ais Frisium vestrum instituisse, imo
perfecisse fere dictionarium tale, cuius ego specimen
scriptum a filio meo ad te dedi. Hinc ego gratulor musarum
studiis iniciandis omnibus, tum inprimis quatuor filiis meis
mox huic studio quoque destinandis. Neque enim dubito, quin
commodo maximo futurum sit omnibus. At meminisse te volebam,
illustrissime doctorum omnium princeps Bullingere, me non
requirere dictionarium eius instituti, cuius est Nizolii,
Doleti aut Parisiense, (sic enim scribis, nec scio, quid
huius desiderari possit post aeditos labores Nizolii, Doleti
et Parisiensis dictionarii) sed tale quemadmodum in indice
filii mei scripto ac ad te misso vides, seu ut in altera
parte (primam enim ego non curo) apparatus impressa ac ad
marginem scripta habes. Hanc prognatam volebam. Sed quid de
perditissimo libro mihi restituendo angi te video. Vilior
est, quam ut cogitatione vel tantilla unquam te angi de hoc
velim. Me ipsum impendero, lubens ubi mei fructum aliquem
facere speraveris. Scio, quid Oecolampadius in Ezechielem ac
Ieremiam scripserit, ac habeo omnia. At non perinde sui
similis hic est, ut alibi in Iobum pręsertim, quem ex
Oecolampadio dudum Blauibeurę praedicavi, quemadmodum
Apocalypsim ex Meyero Bernate. Tuas proinde in illos
cogitationes, quemadmodum in novum testamentum habemus,
exoptarem.
Improbitate etiam maxima pervinci nequivit gener tuus
Simlerus, ut sese totum diem mihi daret. Ait vero te in 12
prophetas minores scribere ac supputationem annorum
adornasse. Quam vellem d.[ominum] Anselmum Ryd supputationem
suam annorum lineis ductis per totam Chronicam, (velut folio
61 fecit) inclusisse. Oppido enim delectantur ac iuvantur
tabulis huiusmodi studiosi omnes.
Novarum rerum nihil certi habeo. Marchionem enim
infensissimo at dubio marte cum Norimbergensibus confligere
post acerbas multas ipsis inflictas clades, ut ipse ex aliis
nosti. Tum* (*a.R.: Tamen?) exercitus undique conscribuntur
et delectus decem vexillorum in confinio Bruͦsal modo
habebitur, qui succenturiati episcopis adsint. Spe enim
quadam aluntur fore, ut opitulatu horum ac Henrici ducis
Brunsvicensis hostem terris suis excessurum, extrema ponere
vestigia cogant. Alia quoque multa scribi poterant, quę
tamen nunc ex hisce tuis legatis commodius cognosces.
Venerandam igitur celsitudinem tuam recte valere iubeo, cui
me totum commendo. Scribe, obsecro, sub mercatum
Francofordianum porro aliquid, ut habeam, unde ex corde
loeter, aut scribi per generum tuum mihi facito, ut sciam
saltem, quid valeas.
Datum  16. iunii anno etc. 1553.
Petrus Venetscherus Vuallisianus.
Rogo autem maiestatem tuam, ut pro augusta tua mansuetudine
locum aliquem precibus hisce meis donare non dedigneris. Ac
siquid horum, quę rogo, evulgari typis contigerit, ut
scripto aliquo vel generi tui Simleri mihi denuncies.
Scribam ego quoque ad omnes mercatus Francofortenses.
Rursus in visceribus Iesu Christi pacificatoris nostri te
oro, ut aliquando me d[omino] Brentio aut Gretero literis
commendes. Nosti enim hoc genus hominum superiorum gentibus
omnibus esse invisum. Quibus tu, pater patrię nostrę,
commendatiorem me aliquanto facito. Munificentia maxima
invitari ac vocari me facit Adamus meus per principem
quendam illustrissimum literis Latine manu propria principis
episcopi ad me scriptis ac cęra rubea signatis, ut
abiecta
etiam missa in ditionem ac religionem illius concederem. At
nequicquam. Verum per religionem hanc evangelicam satis
macrum licet esse. Praestiterit autem ad tempus esurire, ut
posthac perpetuo saturemur.
Reverendo domino d[omino] Henrico Bullingero, theologorum
omnium summo viro ac apud Tigurinos antistiti religionis
sacerrimo, domino suo colendissimo .
Nec dubito quin tu pro immensa tua apud typographos cunctos
authoritate biblia huiusmodi qualia Origenis temporis,
Hexapla scilicet  -   translationum sex per columnas in
singulis foliis oppositarum  -   facta sunt, facile sis
impetraturus. Hec autem consulere volui etiamsi nihil
obtinerem.* (* a.R.: Hexapla    Zürcher Bibel)
-          A Brentio sane nostro ter max° biblia
una Tigurina, utendum illi concessa, nunquam avellere rursus
potui, tam grata illi haec esse audio. Tum Castalionis
quoque mox illi danda. Vera sunt hęc in facie dei.
ib.  Caeterum de Chorographis ego nihil requiro. Indicem
tantum in Ptolomęi tabulas auctiorem des[y]dero.*
(* a.R.: Ptolemaeus)    Novisti enim pulcherrimum esse in eo
authore situm omnium locorum perspexisse ac admensum esse..
At difficillimum est, nobis imperitis, locorum omnium situm
in tot tabulis mox invenire, nisi officio exquisiti indici,
iuxta alphabetum positi, iuvemur. Hunc inquam indicem
tantum, imprudenti forsitan consilio, requirebam. Sic enim
totus Ptolemęus melius haberet. Habet quidem in fronte
indicem, at succisum nimium. Tum a tergo latissimum per
totos libros sex, at vero iuxta seriem, quo in procinctu
cuncta inveniantur, dispositum.    -     Porro ais Frisium
vestrum instituisse, vero perfecisse ferę dictionarium
tale, cuius ego specimen, scriptum a filio meo, ad te dedi.
Hinc ego gratulor musarum studiis iniciandis omnibus, tum
inprimis quatuor filiis meis mox huic studio quoque
destinandis. Neque enim dubito, quin commodo maximo futurum
sit omnibus.

<nr>[44032]</nr>
<ae>Johannes Haller an Bullinger.</ae>
<od>Bern, 24. April (1574).</od>
ZÃ¼rich StA, E II 370a, 564: / Orig. (Aut.)
S.. Magnas tibi habeo gratias, quod ita cito et commode ad
consulem nostrum et
ad alterum scripseris; nondum enim facta est electio. Hoc
unum metuo, ne Blasio
obsit, quod schola Lausanensis tantum non videtur corruitura
per ipsius
discessum; pauci enim sunt nostratium, qui illi substitui
possint, nec domini
volunt, ut Galli, inquietum hominum genus, illic imperitent.
Fiat autem voluntas
domini, dummodo non seductor aliquis nobis obtrudatur! Sunt
enim, qui licet
toties admoniti, tamen etiam de Haslero adhuc mussitare
audent. Cum primum
electio facta fuerit, ad te scribam de eventu. Iam nihil
aliud possum; discedit
enim nuncius vester hac hora, qua mihi tuas exhibuit, neque
dum ego adhuc potui
aliis suas literas exhibere. Festinat ille, ut cras rursum
Tiguri sit.
Proinde bene vale; proxime plura scribam.
Bernae  24. aprilis mane.
I[ohannes] Hall[erus] tuus.
[Ohne Adresse.]

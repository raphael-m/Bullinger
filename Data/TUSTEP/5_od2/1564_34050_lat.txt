<nr>[34050]</nr>
<ae>Charles de Jonvillers an Bullinger</ae>
<od>Genf, 5. April 1564.</od>
Zürich StA, E II 368, 564. / Orig.
(Aut.)
S. Quod hactenus literis tuis non respondi, quibus ecclesiae vestrae stipendiarios septem commendas, obstitit primum, quod nullus occurrit, cui literas
committerem, deinde non appulerunt huc ante ultimum martii diem tres tantum ex illis septem, quorum adventum, ex quo tuas recepi, in dies expectabam.
Quid in
eorum gratiam fecerim, nihil attinet commemorare; sed qui tibi has reddet, coram melius omnia.
Utinam vero praestare possim, quae a me postulas eorum nomine.
Si
quid apud me deponant, rationem fideliter reddam, et quaecunque ad eorum studium et probos mores spectare intelligam, curabo, ne officio meo desim.
Verum et d.
Calvinus et d.
Beza longe plura possunt quam ego pręstare, et certo scio illis commendatissimos esse vestros alumnos.
Denique operam dabimus, ut intelligas
eos nobis curae esse.
Aliquid etiam d.
Beza de eorum rebus ad te scribit; quo fit, ut prolixior non sim, ubi nihil opus est, ne actum importune agam<f1>Adagia, 1, 4, 70 (ASD II-1 456, Nr. 370).<fe>.
Caeterum,
vir clarissime, si quid aliud est, quod a me praestari posse putes, tantum uno verbo iubeas et me statim obsequentem experieris.
Heri literas a d.
Cognetio
accepi, quas ad te et ad d.
Gvaltherum mittit.
Adiunctę erant et aliae, quas Basilęam mittit, et quia inscriptę sunt Gallice, subiunxi Latinam
inscriptionem, ne pereant.
Curabis, si placet, ut Basilaeam perferantur, ac si quid d.
Coignetio velis rescribere, literas tuas si ad me miseris, diligenter ei
reddendas curabo et d.
quoque Gvaltheri literas ad eundem (si mittas) eadem opera curabo, ut perferantur.
Iam est hic quidam Italus, qui me rogavit, ut abs te
petam, velis pro tua humanitate monere quendam Christoforum Sgrizzerum, sculptorem tibi bene notum, ut, quod pollicitus est, pręstet.
Sunt quaedam tabellę
ligneę, quas recepit sculpendas certo pretio et conscripta syngrapha.
Cupit Italus, ut quam citissime absolvat ille ex promisso.
Dabis veniam, si coactus id
oneris tibi imponere ausus sum.
Ad stipendiarios vestros redeo, quibus de hospitio satis commodo heri prospeximus.
Spero illos literis egregie operam daturos;
neque enim amplius sunt pueri.
Quidquid potero in eorum gratiam, libenter quidem certe praestabo, ut vestris omnibus Tigurinis quam optime cupio.
De rebus
Gallicis et aliis gravioribus d.
Bezam ad te scripturum scio et de d.
Calvini valetudine aliquid etiam additurum.
Quo fit, ut ego sileam, ne mea repetitione
taedium pariam.
Vale igitur, vir praestantissime.
Dominus tibi semper adsit, te spiritu suo regat et labores tuos benedicat.
Genevae nonis aprilis 1564.
Carolus Ionvillęus tui observantissimus.
Cupio rescire, an aliquid a Tretio nostro ex Polonia acceperis, ex quo literas scripsi, quas tibi reddendas curavi.
Rogo te igitur, ut si quid ex eo
intellexeris, uno verbo significes; ego enim vehementer miror nihil adhuc literarum ab eo allatum fuisse, cum in scribendo sit sedulus.
Clarissimo viro d.
Bullingero, ecclesiae Tigurinae fido pastori, plurimum mihi observando.
Tiguri.

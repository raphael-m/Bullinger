<nr>[42155]</nr>
<ae>Tobias Egli an Bullinger.</ae>
<od>Chur, 30. September 1572.</od>
Zürich StA, E II 376, 204. / Orig.(Aut.)
Gr. III, 365.
S.  Accepi tuas, colendissime pater, et agimus summas
gratias, quod nova illa
Belgica nobiscum communicaris, unde in tantis terroribus
nonnihil erecti sumus.
At hodia demum d. Müllerus illa cognoscet, eo quod una cum
literis ad d.
Pont[isellam] missa non cum literis transmissa, sed ad
Campellum
redierunt; sed et d. Müllerus ipse heri ad urbem non fuit;
pridie vero varia
mecum conferens exemplum tibi se misisse aiebat putidi
istius mendacii, quod
legatus pro rege excusando in Rhetiam sparsit, quasi vim vi
repellere coactus
fuisset, cuius figmenti exemplum mea manu tibi apparaveram;
nam d. consul iam
antea haec mihi communicaverat. Vereor, ne ita suis technis
Rhaetum fascinet, ut
parum a militia suscipienda abfuturi sint. Convivio excepit
plures; volant
munera; nova promittuntur stipendia; nihil plane
intermittitur, quod inescare et
pellicere ociosos praesertim possit. De Curiensibus nostris
nemo dubitet; at
Superioris Foederis complures Paganorum exemplum sequentur.
Obstamus, quantum
possumus, concionibus et literis nostris ad fratres; at
tardius, quam vellemus,
effectum videbimus. Metuunt pensionarii, si in tempore
prohibeant et impediant,
ne legati favorem effundant et stipendiis priventur suis. At
nemo deum timet, si
connixerimus ad sanguinariam militiam.
Zwo mil von hinnen zuͦ Lentz imm dorf ist fritags
verschinnen zuͦ abend sub
crepusculo ein gsicht am himel gesehen worden, erstlich ein
brinnende kertzen,
welche alsbald zuͦ einem pfyl worden in einem grünen feld
und kreiß, welche
kertz und pfyl hernach zuͦ einem wysen Schwytzer krütz
worden. Wir wellend imm
bas nochfragen. Festinat legatus mirum in modum, ut nos
nostrasque admonitiones antevertat.
Ocyssime.  Curiae ultimo septembris 72.
R[everentiae] t[uae] Th[obias] Ic[onius].
Amplissimo viro d. d. H[einrycho] Bullingero, Tigurinę
ecclesię antistiti
primario et praeclarissimo, d. suo aeternum colendissimo.

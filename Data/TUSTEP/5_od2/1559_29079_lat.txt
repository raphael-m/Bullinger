<nr>[29079]</nr>
<ae>Johannes Fabricius an Bullinger</ae>
<od>
Chur, 22. Mai 1559.
<vo>Zürich StA, E II 375, 565. / Orig.
(Aut.)
Gr. II, 139f.
S. Literae tuae (vir clarissime) 6. maii scriptae 17. eiusdem mensis mihi demum sunt redditae; audis ergo, quid causae sit, cur tardius rescribam.
Tuum certe de Anglia laetum et optatum nuntium nos omnes mirum in modum exhilaravit.
Deus optimus maximus haec bona et auspicata initia ad optatum quoque finem perducere pro sua clementia dignetur.
Ego quibus te rebus novis impertiar, non habeo, nisi quod tua scire tamen interest, hoc ipsum ex me scire laboras, quo in statu ecclesia sit in Valle
Telina anque comitiorum decreta effectum habuerint.
De quo ita accipias: com[m]issarios, quibus inter caetera haec quoque cura commissa fuerat, strenue et optime se gesserunt et ii quidem praecipue, a quibus tu tale nihil exspectasses, quod mihi aliisque non modo mirum accidit, sed insuper etiam solatio non mediocri fuit; cum enim videre sit deum etiam, cum sibi visum fuerit, hominum non usque adeo bene erga religionem affectorum opera quandoque ad nominis sui gloriam (ut ita dicam) a   uti, in
posterum etiam melius sperare licebit, etsi mores hominum diversa nos ominari iubeant.
Unicus vicus Morben vel morbidus potius com[m]issariorum decretis non acquievit, de quo tamen iam in proximis hisce comitiis etc.
Habent illi malos consultores, et sunt ex piis, qui culpam reiiciunt in eum, qui ibi cum potestate est (manent in ein potestat), qui est Davosianus, utque ex aliis audio, antehac optime se gesserat semper in religionis causa, ante inquam quam illuc cum potestate missus esset.
Pater
est quaestoris Paul Puͦl; nunc factus est landtammen uff Thavoß; nam prior, Gulerus scilicet, praeteritus est.
Capitaneus Hercules a Salice, quo patrono utuntur pii in Valletelina, Davosiano hoc nomine litem intendit, et res in his proximis comitiis postridie hic futuris iure disceptabitur.
Qui nunc capitaneus est in Valletelina (haec est, ut scis, suprema illic potestas) a religione nostra abhorret; fratrem habet canonicum hye im gestifft, ist einer von Schouwenstein.
Magna autem est capitanei
in illis locis authoritas.
Scis tu filios huius seculi prudentiores in suo genere esse quam filios dei.
Sed deus, qui adhuc ad gubernacula sedet, nondum tamen omnem potestatem illis hominibus resignavit.
Alioquin, quid largitiones in illis locis valeant, non te fugit.
Quid enim moliatur pontifex Romanus, ne hoc suburbium Italiae amittat, in confesso est.
Scribam hic quaedam, quae tibi serves, dum videamus rei exitum.
Als jetz zuͦ Augspurg die botten von eydgnossen sampt unseren von dem
r[ömischen] keiser abgefertiget worden sind, hat über das Ferdinandus unseren botten lenger uffgehalten und an ein ort genommen und uff folgende wyß mit im geredt: "Lieber burgermaister von Cur, last üch um meynentwillen befolchen syn den herren a Quadriis im Veltleyn; befelcht in auch in meinem nammen uffs best ir konnend gmainen Dry Pündten, daamit er an synem eerlichen fürnemmen nit gehinderet werde; wil ich's um gmaine land im besten beschulden" etc.
^$Diser aber (est familiae
Quadriorum, sind ritter) ist fürhabens, ein schuͦl im Veltlin anzerichten (procul dubio sumptibus pontificis; exteri enim et advenae monachi non amplius admittuntur), ut educarentur ibi filii Rhaetorum, qui eiici postmodum non possent.
- - -
(Schluss von T. Schieß nicht abgeschrieben.)

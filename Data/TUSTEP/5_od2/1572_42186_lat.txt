<nr>[42186]</nr>
<ae>Johannes Lasitius [Jan Lasicki] an Bullinger.</ae>
<od>Padua, 13. November 1572.</od>
ZÃ¼rich ZB, Ms F 62, 352.
Wotschke, S. 351f.
S.   Ne forte de vita nostra pro vestro in nos amore
dubitetis, paucis scribere
libuit. Iter nostrum dei clementia faustum felixque fuit.
Etsi nonnullam
difficultatem ante Brixiam experti sumus, quod Mediolano,
ubi arcem munitissimam
perlustravimus, absque iis literis veniremus, quae
testarentur, nos in nullo
pestilenti loco fuisse, adeo hic diligenter pestilentia
cavetur, quae nunc
vehementer grassatur in universa Polonia. Venimus autem hanc
in urbem 21. die
octobris, in qua paulo ante nostrum adventum tres sunt
capitali supplicio
affecti, videlicet pater cum filio et genero, ob religionem
lutheranam, antehac
vero quartus ab uxore proditus. Nudius quartus imperator
Venetorum e classe
rediit, cui obviam 50 viri nobiles rubro habitu prodierunt.
Nihil de Turca vel
victo vel victore aut ad me nihil perfertur. Ver aliquid
pariet. Excitat autem
pontifex omnes christianos ad preces et gratiarum actiones,
tum ut Turca
vincatur et nobis contingat. Rex catholicus, tum quod rex
Gallorum Hugenottos e
medio sustulerit. Nos certe tunc in patria esse velimus, cum
rex novus eligetur.
Aiunt id futurum ad calend. febr., multa enim tunc meus baro
discere posset.
Verum hic liberum arbitrium nobis ademptum est. Nobilitas
vulgo Moschum expetit,
quod magna imperii accessio fieret. Quod cum Caesar videat,
multis precibus
multos in suas partes trahit. Difficilis erit isthaec
electio. Turca impedit, id
est flagitat, ne vel Moschi, vel Caesaris filius rex noster
fiat, quod cum
facit, aliquo modo metuit. Magnam vim auri rex mortuus
reliquit, ex quo auro
Tartaris soluta stipendia et ad conciliandos in posterum
animos additum aliquid.
Me hic vivere taedet, quod nec libros, quos velim, nec
homines habeam. Mundi hic
maxima pars est vel pene totus mundus. Heri disputationi
Iesuitarum interfui;
asserebatur virginem Mariam expertem peccati originalis
fuisse. Publice quidam
monachus Acta apostolorum Latine explicat festis diebus;
negabat vero
haereticos, id est Lutheranos, legitime esse ad ministerium
vocatos, cum festo
S.Martini caput IV. exponeret. Plura scribere non lubet,
quia non licet. Meus
discipulus vos salvere iubet. Si quando ad nos scribetis,
curabitis litteras
perferri ad Sebastianum Polonum, civem in Borgozucho.
Valete. Patavio  13. novembris 1572. Salutem ex me omnibus.
Io[annes] Lasicius.
Reverendo viro d. Henricho Bullingero.            Tiguri in
Helvetia.
Darunter v. Bull.s Hd.: "Remitte ad me has."

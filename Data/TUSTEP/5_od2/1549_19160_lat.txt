<nr>[19160]</nr>
<ae>Baldassare Altieri an Bullinger</ae>
<od>[Juni-August 1549]</od>
<vo>Autograph: Zürich StA, E II 441,168.(Siegel...)</vo>
<dr> </dr>
<re> </re>
<tx>Prestantissime Bulingere.
^$Quantum ad pericula, ad martiria nescio, si dominus eam mihi
coronam reservet. Redeundum est in Italiam. Inprimis tam ipse
quam alii rogabitis sedulo patrem cęlestem, ut det mihi
spiritum confidentię et gloriam suam in nobis et per nos in
dies promoveat. Deinde curabis quamprimum ad me mitti, quaqs
historias depingi malueris in illis vasis. Ego, quantum tibi et
reliquis Helvetiorum ministris debeam ob receptam ab omnibus
humanitatem, exprimere re ipsa mallem quam verbis agnoscere. Me
igitur habebitis semper addictissimum, ita faxit deus aliqua
sese mihi occasio eofferet vobis alique in re gratificandi.
Scribam ad te sedulo, si quid fuerit novum; ita tu vicissim ad
me rescribas.
^$D. Hallerus nomine meo petiit a Calvino aliquot exemplaria
astronomiam, de Interim et quedam alia, et fortasse, sicuti mihi
dixit, Foscovero vestro bibliopolę reddentur, et cum primum
redierit Lelius, curabis, ut per ipsum ad me transmittantur
nunciando, quantum pecuniam sim pro illis missurus. Vale in
domino meque ames. Literas tuas ad me vel Clavennam ad
Augustinum vel ad Bergomum ad Franciscum Belinchettum.* Quod si
D. lelius nimis Basileę immorabitur, optarem, ut per te ad
Clavennam vel Bergomum usque ad Belinchettum transmittendos
curarentur.
<lz>[Unterschr, Datum u. Adr. fehlen; der untere Teil des
Blattes ist abgeschnitten.]

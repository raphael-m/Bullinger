<nr>[33002]</nr>
<ae>Bullinger an Ambrosius Blarer</ae>
<od>(Zürich), 8. Januar 1563.</od>
St. Gallen IX,  86. / Orig.
(Aut.)
Bl.
III,  733f.
S. D. Pugnatum est in Gallia  19. decembris a  10. hora
antemeridiana usque in multam noctem.
Utra pars victoriam
assequta sit, variant sententiae.
Capitanei Helvetici superstites
gloriantur literis ad magistratum suum scriptis se vicisse et
omnia fecisse; rex Carolus ad magistratum Helveticum literis idem
testatur; interim fatentur acerrime esse pugnatum: sy habind uff
der walstat  21 houptlüt und fendrych gelassen; die schwartzen
rüter syend inen 3 mal duch die ordnung geritten; inde reliqua
aestimare licet.
Argentina scribitur  2. ianuarii vicisse
Condensem, admirallium et Dandelottum captivos, inprimis
avunculum conestabilem captivum duxisse Aureliam; exercitum
Condensem occupatum in diripiendis castris; ibi ex insperato
irruisse Guysium cum equitibus acribus et caepisse Condensem et
duxisse Lutetiam.
Ex utraque parte quae scribuntur, in hoc
conveniunt: cecidisse mareschalchum S. Andreae, seniorem f[ilium]
conestablii, grandem priorem Franciae, Guysii fratrem: multos
captos, multos esse saucios, imprimis Domalam, Guysii fratrem.
Angli non interfuere pugnae. 10000 ascendere scribuntur Aurelium,
ubi colligitur, quod reliquum est evangelicorum.
Guysius et sui
triumphant; alii putant illos frustra triumphare.
Multa sunt,
quae scribere possem; sed mira varietas prohibet, ne scribam
omnia; die zyt wirts bringen.
Oremus dominum.
Saluto sororem et
Ulmios, nepotes ex sorore etc.
Festinantissime scripsi.
Vale
aeternum.
Maximilianus est Augustae.
Aiunt Brentium mortuum; ego non credo,
vellem tamen me scire certo; scribunt Augusta esse mortuum.
Utinam esset mortuus, antequam scripsisset Eutychianum librum
suum De maiestate etc., cui iam respondi per dei gratiam! Ora pro
nobis.
Ianuarii  8. 1563.
Saluta fratrem tuum etc.
                                                      Tuus ille
B[ullingerus].
Clarissimo viro d.
Ambrosio Blaurero, singulari suo amico, fratri
charissimo et domino colendissimo.
An m.
Ambrosien Blaureren.
Vermerk von A. Blarers Hand:  "Conflictus Gallicus."

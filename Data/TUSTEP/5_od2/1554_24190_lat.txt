<nr>[24190]</nr>
<ae>Sebastien de l'Aubespine an Bullinger</ae>
<od>Solothurn, 18. September 1554.</od>
Zürich StA, E II 359, 2935. / Orig.(Aut.)
S. P.  Noli mirari, quod a Baddensi conventu nihil a me
habueris. Quidquid illi novi fuit, dedi dominis tuis et scio
te copiam omnium vidisse. Preterea meus secretarius mihi
narravit, quomodo te salutarit et partem eorum, que
habuerit, exposuerit. Ergo istis nihil potuissem addere. Ab
illo tempore ex Picardia habui, pro novis, que hic* (*a.R.:
gestrichen) mitto in duobus memorialibus, quorum, si placet,
coppiam dominis tuis dabis, ut legantur in consilio; nam est
veritas rerum Picardicarum usque ad 10. huius mensis. Quod
ad Germaniam, revera Augustus, frater Mauricii, fratrisat et
cum auxilio regis Danię et Romanorum tuetur successionem
et electoratum. Misit legatos ad regem, qui ei non deerit.
Audio eum amare viros doctos et fovere diligenter, quod mihi
gratissimum est. Expectabo a te, si quid inde amplius
habeas. Verg[erius] mihi scripsit et significavit, quod
omnia mea ei tua opera sint reddita. Ago ergo gratias. Cum
plus otii erit, ei scribam. Vale optime, vir bone. Datum ex
Soluturo  18a septembris.
Tuus semper Bas[safontaneus].
Pluvie maxime molestarunt nostrum exercitum in principio
huius mensis, et timeo maxime Camerarensibus, qui in hunc
diem fuerant inter hos duos principes neutrales et iam
recepto Caea[aris] praesidi  in aperta pericula sese
coniecerunt.
[Adresse fehlt.]
(Einzelblatt zu obigem Brief gehörig?)  Cum hunc fasciculum
clauderem, accepi secundas literas Vergerii, quas ad te
miserat. Ago gratias et illi per primas meas satisfaciam. Et
quia etiam cum multis aliis Gallicis literis e Lutetia mis
is inveni pro uno ex civibus vestris, que hic includuntur,
curabis, si placet, reddi; nam alias non novi. Vale.
Domino Bulingero.

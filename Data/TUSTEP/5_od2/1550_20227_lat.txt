<nr>[20227]</nr>
<ae>Johannes Comander an Bullinger</ae>
<od>Chur, 7. Oktober 1550.</od>
Zürich StA, E II 343a, 427.
Gr. I,  180f.
Orig. (Aut.)
Gratiam et misericordiam a domino per Iesum Christum,
dominum nostrum. Lucius
Haimius consul et ego literas humanitatis tuae 3. octobris
datas accepimus,
charissime frater; legimus et intelleximus singula. Hinc ad
octo dies cum amicis
et cognatis puerorum consultabimus de his; nam gravia sunt,
quę tonsor
proposuit, et dominus Ioannes Blasius felicis memoriae res
suas perplexas et
indispositas reliquit. Futurum credo, ut puer revocetur ad
patrios lares;
attamen de expensis hucusque factis sine dilatione
satisfaciemus et te quietum
reddemus. In Blasii locum nullus adhuc est subrogatus;
operam dabo ut Pillipus
Galitius illi succedat. Pontasella valet orbatus uxore et
liberis; matrem habet
solam in lecto decumbentem; stipendium suum habet absque
detrimento, quamvis
nullo iam labore prematur. De rebus Cęsareanis intellexi.
Nos Curienses divina
misericordia et ope supra modum indigemus; nam optimis
civibus evangelio
faventibus et doctis omnibus privati sumus. Ex doctis
obierunt Ioannes Blasius,
Rudolfus a Salicibus, Sampson a Salicibus, adolescens probe
doctus, Caspar
Andretina, Ieronimus Ilantinus, pastor. De filia scribis,
quę mihi animum
reddunt. Tibi inprimis magnas habeo gratias, qui tantos
labores mea causa
sustineas, deinde hospiti et uxori illius; salutem ex me
dicas etiam filiolae,
et quando aliquid defuerit, fac, ut sciam. Vellem etiam, ut
puella post
vindemiam ad scolas mitteretur, ut disceret scribere; nam
ante hyemem illam (si
saltem locum habuerit) non sum revocaturus. Vale. Ex Curia,
7. octobris 50.
Tuus Ioannes Comander.
Praestantissimo doctissimoque viro magistro Heinricho
Bullingero, domino ac
fratri charissimo suo. Gen Zürich, meister Heinrich
Bullinger.

<nr>[29125]</nr>
<ae>Martin Micronius an Bullinger</ae>
<od>
Norden, 14. August 1559.
<vo>Zürich StA, E II 375, 586. / Orig.
(Aut.)
S.P. Laconismum hunc meum, vir praestantissime, excusabit necessitas.
Pemit nos sęva pestis, quae multos bonos quotidie apud nos Nordanos absumit, et uxor mea periculose decumbit.
Emda a peste iam est libera.
Dithmaria mense iunio armis victa [fuit] in deditionem venit ducis Holsatię.
Princeps noster Edhardus ante mensem circiter iam secundum profectus est in Sweciam inde sponsam adducturus regis natu maiorem filiam.
Quid ex his nuptiis boni ominer ecclesię nostrę, non habeo; sed
Christus dominus, caput omnis principatus et potestatis facile omnia adversariorum consilia in nihilum rediget.
Dominus deus noster, dominus deus noster annos tibi addat quam plurimos, quibus ecclesię dei adhuc utilis vivas.
Nostro nomine salutare dignaberis praeceptores nostros observandos d. Petrum Martyrem et d. Gesnerum medicum.
Salutant vos collegę et fratres omnes, qui omnia vobis in domino felicia precantur.
Vale.
Raptim.
Nordę 1559. augusti 14.
                                       Tuus in domino Martinus Micronius.
Piissimo et eruditissimo viro d.
Henrico Bullingero, Tigurinę ecclesię doctori vigilantissimo, domino et fratri suo.
^$Tiguri.

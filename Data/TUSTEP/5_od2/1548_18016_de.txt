<nr>[18016]</nr>
<ae>Joachim Vadian an Bullinger</ae>
<od>St. Gallen, 23. Januar 1548</od>
<vo>Autograph: Zürich StA, E II 351,61</vo>
<dr>St. G. Mitt. 30, S. 698ff</dr>
<re> </re>
<tx>
S. Et has literas, his meis inclusas, ut ad Dryandrum nostrum Basileam
perferendas cures, sedulo te rogat Saylerus, communis amicus noster; multa enim
ipsi cum humuncione tam docto et commodo et amicitia et familiaritas est, ut
nihil mirum sit, si ultro citroque plurimas illi ad se invicem literas
missitent. De Antronii ambitione intellexi. Miratus sum hominis immodicam
cupiditatem et animum a sua professione longe alienissimum. Scio autem, illum
ipsum longe proniore in Caesarem animo quam in quemquam alium quantumvis
potentem principem dudum fuisse nec mutasse sententiam, nisi polii, quod
dicitur, folium est. Mire enim annis proxime praeteritis cum Caesarianis
collusit; an sui solius, an aliorum nomine, nescio. E Lugduno scribunt nostri,
Gallum instructissimas turmas equitum aliquot peditumque catervas in Burgundiam
illam declivem seu submontanam, quam ipsi Pressam, hoc est humilem, Burgunpress,
vocant, immisisse.
Eas sunt qui putant praesitio futuras; alii alia suspicantur. Multi de
Argentorato cogitant nescio quae et eam urbem Gallo charam esse sibi persuadent.
Certum aiunt esse, Caesarem fecem illam militiae Italicę Hispanicęque,
ante in Svevicas urbes dispersam, contrahere iam nunc et agro Wirtenburgensi
immittere, sed et agrum om[n]em Danubio imminentem, qui ditionis antea Ottonis
Henrici, comitis Palatini, fuit, a Caesare Guilielmo Bavaro venundatum aut certe
oppignoratum, ut aiunt, plusculae ad nostros scriptae literae constanter
asserunt; nam is duci de Albania iam nunc eo nomine viginti milia aureorum
numerasse dicitur, quae heroi illi haud parum merito Caesar donavit. Man khan
eß nit gnuͦg klagen, wie ellenklich die zuͦsätz zuͦ Nördlingen,
Poppfingen, Giengen, Dinkelspuͤl und Ulm sich mit weyb und kind und diensten
für und für haltend. Gott welle eß wenden. Amen.
^$Vertrauwte leut schreybend täglich: so ferr sich die aydgnoßen mit gelt nit
übertörlen und trennen laßind, so werde sy der kayser nit leychtlich anwenden
noch zuͦ bekriegen undernemen etc. Schreybend der gleychen, sam sy besorgind,
das ouch von dem kayser große summa geltz in die aydgnosschafft, trennung ze
machen, khomen sey. Ob ettwas daran sey, oder nit, mag ich nit wüssen. Gott
welle üns treuwlich vor trennung verhuͤten. So wirt dann ouch gantz
vertrauwenlich und in allem gehaim geschriben (quod tibi soli significo), das
ain fürnäme statt der aydgnoschafft ire ougen schon verkert und mit ettwas
zuͦsagen an den kayser gewendt habe etc., und wirt mit ettwas trauren
angezay[g]t, samm man sich verwegen haben muͤß, das in die bärenhaut schon
ain groß loch gemacht sey und man sych trennung und prodition oder doch
desertion zuͦ versechen habe; dafor Gott unserthalb treuwlich sein welle.
Ego de Lucerna cogitavi, cuius scultetum de gradu deiectum nostri mussitant.
Verum ego mihi de Pagis omnibus longe optima et fidelissima ita polliceor, ut
totum etiam illum Ennii de Flaminio versiculum mihi vendicarim, quem in noctibus
suis Gellius habet: non ponebat enim rumores ante salutem.
^$Vale et si quid alicunde, quod urbis nostrae interesse putaris, oro, me ne
caeles.
^$Sangalli XXIII. Ianuarii anno MDXLVII.
<un>Vadianus.
<lz>[Adresse:] Candidissimo viro domino Henrycho Bullingero, clarissimę urbis
Tigurinae episcopo meo colendissimo.

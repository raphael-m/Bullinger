<nr>[22011]</nr>
<ae>Johannes Gast an Bullinger</ae>
<od>Basel, 13. Januar 1552.</od>
Zürich StA, E II 366, 102. / Orig.(Aut.)
S. in domino. Accepi iis diebus dissidium esse inter
episcopos Tridentinos; Germani urgent Interim illud
Cęsareanum, Itali cum Hispanis nolunt in illud
consentire.
Caesar se interposuit; quid autem futurum sit ex ista
contentione, dominus novit.
Mauritianus exercitus Milhusię est in Misnia; civitatem
illam militibus spoliendam dedit. Es ist nünt denn ein
pfaffenstatt. Noluerunt commeatum dare militibus et ea
industria omnia perdiderunt. Nescitur, quo exercitus iste ad
futurum ver evolaturus sit. Quidam putant Catto
adhęsurus,
quo liberet parentem, quum delectum habeat militum sua in
ditione; quidam Gallicas partes defensurum aestimant
Mauritium, quidam Turcicis incursionibus obiecturum
Ferdinandum regem hunc exercitum. Verum timeo imminens
malum. Quid si nobis incommodarent?
Episcopus Moguntinus conscripserat militem, sed dimisit
illum altera die. Mauritianis datam esse pecuniam. Aurea
habet idola, quę ipsum commodissime liberare possunt ab
istis hostibus, qui aurum quęrunt et ecclesiarum
devastationem et praeterea nihil.
Francofordienses tres solummodo portas apertas habent et
vigilant strenue, ne aliquid damni ab hostibus, quos adhuc
ignorant, accipiant.
Guͦttschick nebulo decollatus est. Hostis Gallicorum
militum
et d. Schertlini, saepissime illum interficere conatus est;
sed maiestas, quę in ipso d. Schertlino elucet, nebulonem
terruit. Omnino męstus ad supplicium ivit. Accepit
pecunias a domino a Bollwill Constantiensi, ut tale
flagitium designaret. Pauca sunt lecta publice eorum, quę
perpetravit miser, fortassis non absque causa propter
homines eiusdem coniurationis.  Vale.  Basileę  13.
ianuarii 1552.
T[uus] Gastius ex animo.
Aiunt concilium prolongatum esse in duo annos.
D. Gvaltherum meo nomine salutabis.
Pręstantissimo viro d. Heinrycho Bullingero, episcopo
Tigurinae ecclesiae vigilantissimo.
                                  Zurich.

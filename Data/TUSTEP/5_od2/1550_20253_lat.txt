<nr>[20253]</nr>
<ae>Valérand Poullain an Bullinger</ae>
<od>London, 13. November 1550</od>
Zürich ZB, Ms F 40, 169. / Orig.)(Aut.)
S. P.   Cum nuper librum tuum quartam decadem sermonum d.
eleemosynario darem,
rogavit, ut has literas suas per fidum aliquem virum ad te
mitterem. Id quod
curavi lubens, cum ob alia multa, tum quod te optarim quam
sępissime ad illum
scribere. Est enim inter Anglos omnes, quos novi, in
amicitia constantissimus;
quantus autem studiorum mecoenas, id quia ex tuis, qui sunt
Oxonii potes
cognoscere, mitto dicere. Porro non ultima est huius viri
autoritas in hoc
regno, qui hoc etiam negotii iam pridem a senatu summo
accepit cum aliis
episcopis, ut ceremonias ac totam rem ecclesiasticam
corrigerent ac melius
instituerent. Quantum adhuc desit, facile videmus nos, qui
non tantum ex verbo,
sed etiam experientia, qualisnam esse debeat ecclesia,
novimus; sed ipsi non
negant. Attamen huc usque progressos non indignum laude
arbitror. Quo mihi
iniquiores videntur quidam, qui optimorum virorum operas et
conatus ac studia
vel obtrectationibus vel accusationibus insectari malunt
quam, ut ad maiora
progressum faciant, cohortari. Verissimum sane illud est
nihil esse facilius
quam aliorum bene facta reprehendere vel inceptis ac
inventis addere, quamvis
hoc in laude aliqua sit, illud vero longe turpissimum. Quod
igitur hactenus
pręstitum est, laudari merito ab omnibus piis debet; non
tamen velim, ut in
his principiis hęreant, sed ut progrediantur, ultro
cohortandi sunt. Quam
etenim arduum sit collapsam religionem instaurare, non
ignoras. Nostri porro
atque hic inprimis (ut probe novi) cuperent omnia citius ac
plenius perfici.
Verum obstat suffragiorum pugna, cum desit plenę ac
liberę potestatis caput.
Deinde, quia sępe accidit, ut in rebus humanis nimium
properando deficiamus in
mediis, inde fit, ut in religionis quoque negotio tardiores
et magis cunctabundi
simus aut saltem videamur, quam oportet. Hic cohortationibus
opus, quę vel
languentes animos excitent vel metu aliquo vano et
prępostero liberent.
Proinde, quandoquidem perspectissimum habeo, quantum sit in
religionem studium
huius pręstantissimi tuique nominis amantissimi viri,
quanta etiam tua sit
apud illum autoritas, nil veritus sum, id abs te flagitare,
ut literis tuis
calcar currenti addas et una consilium tuum argumentis etiam
munitum adiungas,
quod sequi possit in abolendis reliquiis quibusdam
superstitionis antiquę et
instaurando vero cultu dei, quod ecclesia publice et
privatim pie sequatur. Id
porro facies, quam poteris, citissime, quoniam intra
bimestre rursum convenient
ad corrigendum librum illum regię constitutionis in
ecclesiasticis ceremoniis.
In quo datum est hoc vel quorundam infirmitati vel aliorum
potius malitię, ut,
quam proxime posset, retinerentur antiqui ritus. Anglice
omnia fiunt, et quam
plurima unt impia reiecta. Attamen sanctę Marię nomen
etiam locum obtinet in
orationibus, quę fiunt tempore eucharistię et mortui
quoque commendantur
deo. Retinentur cantus et vestes ac totus ordo papisticus,
et in cathedralibus
ecclesiis quotidie habetur concio*, (*a.R.: communio?) in
aliis fere singulis
hebdomadibus sępissime absque concione aliqua et non
communicante populo,
verum aliquot sacerdotibus et iis quidem paucis. P . . . . .
. . vinum aqua
diluitur et panis sacerdotibus solis in manum datur. Sed
quia non dubito librum
nobis esse missum, desinam persequi, quę in sepeliendis
mortuis et alibi
pręterea visa sunt hactenus tolerabilia aut saltem
impetrari ab adversariis
non potuit, ut prorsus abolerentur. Tu igitur et de vestibus
et de cantibus et
de fragmentis illis evangel.... et epistol.... quid de
canone, in quo memoria
virginis Marie et defunctorum fit, quid de orationibus pro
mortuorum
resurrectione et de festis ac certa observatione, quid hoc
vel illo die . . .
.andum sit, quid etiam de quadragesima et ieiuniis in
sanctorum festis sentias,
rogo diligenter illi scribas. Si voles etiam de episcoporum
consecratione et
presbyterorum ac diaconum institutione addere aliquid, non
erit inutile. Scio
non futuram inanem tuam operam et studium fore huic optimo
viro gratissimum.
Id autem prudentię tuę fuerit sic scribere, ne quid ex
me intelexisse
videare nisi statum ipsum, quo adhuc res sunt, nihil autem
de ipsorum congressu
futuro. Id quia dei est opus et scio te optare, quidquid in
rem erit ecclesię
vel glorię dei, scio te facturum serio et diligenter. Si
quid erit, in quo mea
opera uti voles, omne officium et obsequium tibi defero.
Saluta meo nomine d.
Bibliandrum ac d. Pellicanum cum d. Gvalthero et coniugibus
vestris omnium.
Dominus Iesus vos sospitet et suo spiritu semper magis ac
magis augeat. Ex aula regis Anglię idibus*
(* a.R.: Wegen eines Kleckses unsicher lesbar: id = 13. Nov.
oder 10. = 10.Nov.)  novembris 1550.
T[ui] observantissimus discipulus
Valerandus Polanus.
Praestantissimo theologo d. Heinrico Bullingero, ecclesiae
Tigurinae ecclesiasti
vigilantissimo ac Christi servo fidelissimo.
                      Tiguri.

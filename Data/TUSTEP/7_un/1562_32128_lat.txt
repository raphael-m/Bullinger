<nr>[32128]</nr>
<ae>Engelbert Milander an Bullinger</ae>
<od>
Schaffhausen, 10. August (1562).</od>
<vo>Zürich StA, E II 345, 440. / Orig.(Aut.)
Salutem.
Heri Brabanto cuidam studioso Bruxellensi nomine Philippus Pensart, qui Berna nobiscum Badenas usque profectus est, meas literas celeriter exaratas tibi reddendas tradidi, in quibus binae domini Halleri, ecclesię ministri Bernatium, alterę ad tuam excellentiam,  alterę vero ad fratrem dominum Wolpgangum inclusae fuerunt; spero recte esse traditas.
Quamobrem te rogo, velis huic Augustano d.
Sultzero saltem tribus verbis notare, ut scire possem omnia per istum studiosum recte curata
esse; is mihi semper rectissime mittere poterit.
Ipse ad vos propter multas certas causas ad vos venire non potui, quamvis mihi certo proposueram et domino Hallero promiseram.
Facile tecum reputare poteris, quanta provincia mihi imposita sit, qui per totum iter pro sex discipulis, omnibus
Augustanis omnesque honestissima familia orti, respondere oporteat.
Oravi istum studiosum, ut me apud te excusatum habere velit, donec ego per ocium me ipsum purgare possem.
Audies quoque a Sultzero, quam invitus te praeterierim.
His vale cum omnibus tuis quam felicissime.
Datae manu cursoria  10. augusti Schafhusię.
                       Tuae excellentiae observantissimus Engelbertus Milander.
Clarissimo atque doctissimo viro domino Henrico Bullingero seniori, domino suo perpetua fide colendissimo.
^$Tiguri.
Datum: Vgl. Johannes Haller an HB,  6. August 1562.

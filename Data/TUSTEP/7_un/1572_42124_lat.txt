<nr>[42124]</nr>
<ae>Bullinger an Tobias Egli.</ae>
<od>Zürich, 8. August 1572.</od>
<vo>Zürich StA, E II 342a, 669./Orig. (Aut.)</vo>
Graub. III, 358f.
S. D.   Nuper tuis, chare frater, non respondi; nam ocium
defuit. Nunc quoad
mille coronatos mutuo accipiendos, hoc respondeo me vix
posse totidem bazios
acquirere et nolle me censum cuiquam polliceri nostris
adversum legibus. Per
alios quam per te et me eiusmodi sua expediant negotia;
numularii non sumus
neque usurae procuratores. Reliqua in tuis nullam
responsionem exigunt. Nunc
vero breves illas tuas mihi offert Dscharnerus noster. In
principio earum
fasciculi ad me missi fit mentio; si eum putas, quem misisti
ante octiduum,
redditus est mihi; si interea alium misisti, nondum is mihi
redditus est. Verum
has scribo mane 7. hora; forte posthac reddetur. Festino has
scribere, ne
negotia me postea impediant, quominus scribam etc. Iam
aliquot diebus ab amicis
ex Germania et(?) aliunde nullas accepi. Ultimae fuerunt
scriptae Heydelbergae
18. iulii significantes principem Aurangium cum peditatu
satis instructo et 4000
equitibus transiisse Mosam captis prius validissimis urbibus
Ruremunda et Venlo
et progredi amplius. Ab altera parte instare fratrem eius,
comitem Ludovicum
Nassoviensem, cum suis Hugonothis; teneri vero iam a Goßiis
totam prope Geldriam
et Phrysiam, totam denique Hollandiam exceptis tribus
urbibus Roterodamo,
Amsterdamo, Delfis, item totam Selandiam; nuper vero prope
receptam fuisse
Flissingam proditione. Hispanos enim multos iam pervenisse
in urbem; sed mox
iugulatos omnes. Quid interea fausti vel infausti factum
sit, nescio; mora illa
et quod bellum trahitur lentius, suspitionem mihi movet. Si
quid intellexero,
communicabo; tu si quid habes ex Italia, communica vicissim.
Incertus rumor
spargit Constantiensem episcopum creatum esse papam,
Empserum puto. Si verum,
Rhetis creatum est periculum. Ego verum esse non credo.
Dicuntur item magno suo
dispendio Veneti a Turcis redemisse pacem; alii contendunt
illos adhuc esse in
armis, Turcas vero Iaderam, quae et Zara dicitur, coepisse
et obsidionem
Castelli Novi solvisse funditus perditis Venetis, qui in ea
obsidione fuerunt;
at Venetos prohibere, ne quis ulla vel bona vel mala nova
scribat aut effuciat.
Quid sit, scire cupio. Quae Gregorius vester de conciso
Albani filio scribit,
hactenus non audivi. Dicitur rex Navarrenus nuptias
celebrasse cum sorore regis 5. huius mensis.
Hiemitt schickt üch Froschower ettlich getruckte exemplar
des Roggenstocks,<f1>Zeichnung mit Gedicht in Zürich ZB, Ms F 21, 179v.-180r. (Überschrift 179r.: "Eigentliche Abconterfetung deß Roggenstocks zuͦ Chur 1572"); Begleitschreiben Bullingers (Abschrift Wicks) ebd., 178v. (Druck: PAS II 9/7) [nachprüfen!].<fe>
danckt üch früntlich und gruͤst üch fast. Ich habs so
guͦt yngemacht, alls ich
gemögen daß sy suber zuͦ üch kummend; den archetypum hab
ich behallten und h.
Johans Jacob Wicken gäben. Wöllend ir inn aber wider haben,
so sol er üch werden.
Vale cum domo tua et amicis fratribusque nostris omnibus,
quos ordine salutabis.
Tiguri  8. augusti mane hora 7.  1572.
Bullingerus tuus.
(Adr. zw. 673/74): Ornatissimo viro d. Tobiae Iconio,
Curiensis ecclesiae
fideli   ministro, domino et fratri honorando et dilecto.
H. Thobia Egli, pfarreren zuͦ  S.Martin zuͦ Chur.

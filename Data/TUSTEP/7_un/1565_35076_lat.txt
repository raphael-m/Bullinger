<nr>[35076]</nr>
<ae>Bullinger an Johannes Fabricius</ae>
<od>(Zürich), 17. August 1565.</od>
<vo>Zürich StA, E II 373, 597. / Orig.(Aut.)</vo>
Gr.
II, 626 R.
S. D.  Augusti 7. coepi aegrotare et hactenus decumbo, aliquoties obambulo, ut possum.
Ingentes sustineo dolores ex latere dextro maxime ea parte, qua cingor.
Doctores putant esse calculum; sed, quae adhibent, non iuvant.
Annus prope est, quando eodem decubui morbo, tum cum pestis me corripuisset;  tunc quoque varia
adhibuerunt medicamenta, sed frustra omnia.
Subsidit deinde dolor per se, imo per die gratiam; ei me nunc quoque commendo.
Tu pro me precaberis.
Ich han kein
ruͦw, ouch minder kurtzwyl dann etc.
Omnes tuae et singulae mihi redditae sunt literae, priores per Walderum cursorem, posteriores hodie.
Valde et me angit negotium episcopale.
Canonici in literis
suis prolixis illis resipiuint antiquum; gaudeo Domum Dei adegisse eos ad palinodiam.
Quae de Turcis fusis scibuntur, fabulosa puto; cum enim Turcae oppugnent
S. Michaelis castrum, omnia tenent maris, ut nemo in urbem Melitensem aut ex urbe venire possit, qui haec nuntiet.
Omnia capta suspicor et haec fingi, ut terror
Italiae minuatur.
3. septembris comitia conscripta sunt Lucernam 7 Pagis Catholycis et papae; divina, quid futurum.
Es ist hie ein müntztag xin; quid factum ignoro; dann ich
minem wee zuͦ losen hab.
Pro copiosa et diligenti scriptione tua ago tibi gratias; ubi revaluero, urgebo tuum negotium, de quo bene spero; prohibui [nomini{bu}s]* (* ... modis) omnibus,
ne quid ad vestros scribatur.
Dum haec obsignaturus sum, Geneva feruntur literae a d.
Roseto syndico.
Cardinalis Loth[aringiae] accusatur apud regem, qui graviter illi indignatur;
amici Lotharingi hostes facti sunt; dicitur se insinuasse in tutelam alterius principis.
Legati Hispani Baionae postularunt a rege Francisco, 1. renunciet Turcico foederi, 2. aboleat edictum de religionis pace,  3. recipiat concilium Tridentinum et
ei subscribat,  4. nihil sibi iuris sumat in Terra Florida etc.
Vale.
Ich mag nitt me.
17. augusti.
Salvus sit d.
legatus, salvi d.d.
consules et amici nostri. 1565.
Tuus Bullingerus.
[Adr.
fehlt.]

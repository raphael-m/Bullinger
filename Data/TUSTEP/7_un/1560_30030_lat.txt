<nr>[30030]</nr>
<ae>Christoph Mont an Bullinger</ae>
<od>
Straßburg, 20. Februar 1560.</od>
<vo>Zürich StA, E II 356, 865. / Orig.(Aut.)
Clarissime d.
Bullingere, nuper per postam allate sunt quędam ad me literę dominationi t[uae] in[s]criptę a Ioanne Abelo, quas libenter statim ad te misissem, si nuncci copiam habuissem, adeoque paucorum dierum moram defectui nuncci imputes, rogo.
Ex Anglia de matrimonio regine nihildum certi habeo; filius Suetie regis reversus est ad patrem et, ut audio, prudentia, modestia et liberalitate sua apud omnes regni Anglię ordines laudem non vulgarem meritus est.
Imperatoris legatus
adhuc in Anglia commanet; verum, quid effecturus sit, ignoro.
Galli iniqua et superba dominatione Scotos premunt et adfligunt, tametsi Scoti nihil facere recusent eorum, quę ex pacto et more reginę sue debent; verum evangelii susceptio et professio huius dissidii fons et origo est.
Quem deus finem Gallicę persecutionis daturus sit, magna apud omnes expectatio est.
In Hispania nuper in duobus suppliciis centum viginti quatuor combusti sunt, et cum rex huiuscemodi bonorum virorum
internecionem detestaretur velletque concilium nationis cogere, inquisitores et papistę ei denunciarunt non deberi ea in novam deliberationem et disputationem reduci, que olim consiliorum generalium authoritate et censura condemnata essent; parentem suum Carolum lenitate et mollitia Lutheranos
insolentiores fecisse et fovisse; hęc immedicabilia et corrumpentia membra ense resecta oportuit<f1>Vgl. Ovid (gemäß Proverbia sententiaeque Latinitatis medii aevi. Lateinische Sprichwörter und Sentenzen des Mittelalters in alphabetischer Anordnung, gesammelt und hg. v. Hans Walther).<fe> iam olim, et si parentem a suspitione levare velit, gladio et igne huic contagio occurendum.
Antwerpię
crudelis quoque sęvitia exercetur in pios et modo submerguntur, ut lignis parcatur.
Queso, ut me commendes Petro Martiri tuoque genero; mea erga vos offitia perpetuo constabunt.
Argentine 20. februarii 1560.
                                               Christophorus Montius.
Imperator modo Wratislavie<f1>in Breslau.<fe> esse dicitur pro matrimonio

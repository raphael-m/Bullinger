<nr>[27319]</nr>
<ae>Theodor Beza an Bullinger</ae>
<od>Lausanne, 17. Dezember 1557</od>
<vo>ZÃ¼rich StA, E II 368, 71. / Orig. (Aut.)</vo>
<re>Regest</re>
<tx>S. De rebus nostris copiose ad vos scripsi.
Ab eo tempore nihil novi est ad nos allatum, quod ex ipsis legatis abunde non cognoveritis; sed speramus fore, ut brevi aliquid accipiamus.
Veremur autem, ne bis sit peccatum, nempe quod cardinalis opera sint usi, quocum (quicum?) non temere monueramus, ut nihil omnino agerent, sed diserte potius significarent, sibi nihil prorsus cum eo fore negotii, deinde quod accepto responso iterum ad ipsum regem non adierint, vaferrimi nimirum hominis responso et
pollicitis decepti.
Mallemus profecto illos re infecta et ipso insalutato rege rediisse; sed tamen non dubitamus, quin omnia optimo zelo acta sint ab amplissimis legatis, quibus etiam hoc nomine Gallicae omnes ecclesiae plurimum debere se profitentur.Neque vero dubitamus, quin dominus haec omnia in suam gloriam et suorum consolationem convertat.
Quod ad sumptus legatorum attinet, meministi, quid nobis responderetur, quum id ipsum senatui proposuisses.
Ea res effecit, ut tantam pecuniam repente
non potuerimus conferre, quanta fortassis opus erat; sed tamen, si putaris ita faciendum, curabimus, ut prorsus iis satisfiat.
Germanos legatos arbitramur nunc apud regem esse, de quibus tamen nihildum certi accepimus.
Ad natalia domini celebranda ferunt delphini et reginae Scotiae desponsationem.
Convenient quoque tres regni status Lutetiae.
Hic nullum non lapidem movebimus, ut libertas aliquid virium recipiat aut saltem, ut cardinalis impudentia longius progredi non possit.
Ulmae indictum
auditum conventum electorum postridie regalium creando imperatori, id est inaugurando Ferdinando.
Dominus convertat impiorum consilia in ipsorum caput et spiritu constanti suos induat.
Bene vale, mi pater, cum fratribus omnibus, quos quidem rogo ut sigillatim ex me quam diligentissime salutes.
Cupio vero etiam admoneri d.
Zwinglium valde mihi instare Robertum Stephanum de quatuor illorum bibliorum pretio, qu    iam pridem accepit.
Iterum vale.
D. Iesus tuis sanctis laboribus magis ac magis
benedicat.
Laus[annae] 17. decembris 1557.
<un>Tuus Beza.
</un>
<lz>[Adresse:] Eximio Christi servo d.
Henrico Bullingero, ecclesiae Tigurinae vere fido pastori.
                                                                                                   Tiguri.</lz>

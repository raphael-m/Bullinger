<nr>[19324]</nr>
<ae>Johannes Birchmann an Bullinger</ae>
<od>?, 10. Dezember 1549</od>
<vo>Autograph: Zürich StA, E II 369, 76.(Siegel...)</vo>
<dr>Ep. Tig. III, S. 227; Zur. lett. III, S. 344f; Ep. Calv.
1326 (XIII, 492f)<dr>
<re> </re>
<tx>Anno 49 ad 10 decemb.
^$Ornatissime d. Bullingere, tuas literas, que mihi gratissimae
fuere, accepi; respondissem per meum correctorem ad d.
Froschoverum missum, si maturius tuas accepissem. Si opus esset
ulla admonitione apud d. Froschoverum, optarem tuam operam in
imprimenda Biblia Anglicana; mei boni amici Angli valde me
urgent optantque absolutionem. Caesar enim apud Anglicos legatos
graviter institerat de componenda religionis forma ad doctrinam
metaxicam; sed illi re deliberata eam, quam d. Bucerus
instituit, per universum regnum edictis publicis confirmarunt.
D. Bucerus gravissime decubuerat, sed restitutus iam magna
autoritate et gratia apud Londinenses fruitur. De Floriano
Polono nihil audivi.
^$Oceanicae urbes per Hamburgenses, Lubecenses, Luneburgenses de
componendis Bremensibus et Magdeburgensibus sollicite agunt;
nisi religionem paciscantur, nihil efficient. Si t[ua]
d[ominatio] quid habet de novo electo pontifice, ne graveris
indicare. Hic omnes in illum suspensi videntur.
^$Caesar mutato consilio natalitium diem peracturus est
Bruxellae. Parat profectionem in Italiam. Expectamus tuas
literas ad archiepiscopum nostrum et libellum tuum et Calvini.
Petrus Martyr ędidit disputationem de sacramento eucharistiae
habitam in universitate Oxoniensi in Anglia 43 foliorum;
misissem, si nuncium Basileam habuissem. Has literas dedi ad d.
Froschoverum, ut quamprimum Bibliorum absolutionem moliatur.
Saluta omnes amicos.
^$Tuus ex animo Io[annes] Byrchmannus.
<lz>[Adresse ...]: Clarissimo viro d. Henrico Bullingero, domino
et amico summo. Tiguri.</lz>

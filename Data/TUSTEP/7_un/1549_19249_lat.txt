<nr>[19249]</nr>
<ae>Johannes Haller an Bullinger</ae>
<od>Bern, 14. September 1549</od>
<vo>Autograph: Zürich StA, E II 370, 104.(Siegel...)</vo>
<dr> <dr>
<re> </re>
<tx>S. D. Ad tuas, venerande compater, paucis haec respondeo:
Principio, quod declarationem attinet vestri cum Calvino
consensus, intelliges ex literis publicis, quid communiter nobis
placuerit; puto vos nostro consensu contentos futuros, neque
enim video vos praeterea aliquid requirere aliud. In dogmate
ipso ut neque prius quicquam reprehendimus ita nec nunc.
Satisfactum est decisa praefatione, quae videbatur non impium
quicquam, sed dubium aliquid continere. Video vos nostro
responso aliquantum commotos illudque a vobis sic intellectum,
quasi in ipso dogmate aliquid reprehendamus, cuiustamen nobis
conscii non sumus. Scribit nunc Eberhardus publico omnium
nomine. Collocutus sum hac de re cum D. Hagio, ut iussisti;
exhibui ei exemplar Germanicum. Habet is sua consilia, quae
tamen nihil ad rem; placet ei consensus; iubet te plurimum
salvere. Quaestor hallerus nunc Badenae est in comitiis;
expectamus illius reditum singulis horis. D. calvino misi
literas a Laelio ad ipsum destinatas simulque scripsi de nostro
consensu; expecto iam responsu. De foedere falsi fuerunt omnes,
qui tibi retulerunt nos hic illud recepisse; imo diversum est
factum et melius habet haec res quam antehac unquam. Omnes enim
leges et constitutiones hoc negotium concernentes renovatae,
auctae et 8. septembres per omnes passim totius ditionis
ecclesias publicatae sunt, neque de priori quicquam rigore
remissum est. Sunt quidam maleferiati homines, qui eiusmodi
rumores fingunt ad concitandas in se mutuo praeclarissimas has
urbes. Suadet D. Hagius, ut, si qui sint, qui talia spargant,
comprehendantur et exquirantur ex eis huiusmodi rumorem
authores. Videntur haec comminisci illi, qui utrinque vellent
eximias illas res Publicas in foedum illud doedas prolapsas. Sed
nihil efficient hic. Proinde securo te iubeo esse animo et mitto
simul formam mandati publici iam promulgati, quod ubi legeris,
ad me remitte; non enim mihi est aliud exemplar. Basiliensium et
Scaphusianorum levitatem et admiror et deploro; ferent dignum
praemium. De comitiis Friburgi celebratis a novis confoederatis
pauca audio. Magno strepitu et plausu pensionarii illuc profecti
sunt; sed longe minori tripudio redierunt. Aiunt non ex
sententia cessisse illis omnia; pecunias non adfuisse. Ferunt
etiam omnem illum rumorem sparsum de Anglorum in Glliam
eruptione fuisse falsum aut saltem rem non tantam, quantus fuit
rumor; sed haec efficta esse, si quo pacto sic respublicae
nostrae periculi magnitudine ad recipiendum foedus compelli
possent. Dedit tamen dominus, ut, dum hoc fit, renoventur hic
constitutiones, ut vides. Tiguri audimus novam tonsorum esse
cohortem et factionem atque publicis indulgeri choraeis, quod me
vehementer affligit, quum propter levitatem ipsam facti tum
propter offendiculum. Sed <sc Sic?> Satan undique impetit et
vexat nos. Dominus respiciat electios suos!
^$caeterum studiosi nostri duo redierunt. Summopere praedicant
vestram omnium humanitatem et benevolentiam illis exhibitam.
Agimus gratias, quas possumus maximas, privatim etiam ipsorum
hospiti D. praeposito, venerando seni acturi, cum restantem ei
miserimus summam, quam adhuc ipsi debent; vix enim conveniebat
nondum soluto gratias agere. De coronatis quibusdam iam pridem
audivi, quod non iustum compleverunt pondus referente hoc mihi
fratre meo; scripsi ergo illico D. Ammiano, ut, si qui tales
essent, remitteret; me curaturum, ut meliores substitueret
collegii nostri praefectus. Sed neque remisit eos neque
respondit quicquam. Mea profecto hoc non est factum culpa, si
iniusti missi sunt; quales enim ipsorum nomine recipio, tales
mitto; neque talis sum aeruscator, ut singulis appensis, quid
cuique desit, disquiram, neque hoc apud nos fieri consuevit. In
posterum tamen curabo, ut aut meliores accipiam aut sinam ipsum
praefectum mittere tales, qui illum nullius arguere possint
sorditiei.
^$Bachofianam interea reperi. Exposui ei parentis obitum, ut
iusseraas, suaque recte curata omnia. Gratias agit tibi maximas
teque tuosque omnes plurimum salutat.
^$D. Vireti literas si non legisti, ex prolixitate tamen, si modo
inspicere dignatus es, intellexisti, quantum negotii illi
homines nobis facessant, quod unum te scire mihi satis est. Ago
gratias, quod mox remiseris; iam enim illis opus habeo.
^$Videretur hoc mihi omnino consultum, ut Latine aedita
Declaratione vestra Germanice quoque aederetur, quo vel nostri
saltem ipsi iudicare et facilius cicurari possent agnoscentes
veritatem; scio enim importunos quosdam homines odio personarum
magis quam dogmatum raptos non cessaturos traducere hunc
consensum, quibus vulgari vulgatione ora obstruerentur; sic
enim, cum vestra contra Lutherum aederetur confessio, placebat
quoque eam lingua Latina vulgare, ut et exterae nationes, quorum
sauciae essent conscientiae, sanari possent. Idem nunc agendum
quoque videretur, quandoquidem omnino vobis aedere constitutum
est, cui rei non omnino reclamamus.
^$De D. Laeto quod nihil scribis, miror. An ignoras illum esse
Badenae? Inde enim ad me scripsit. Tu has, quaeso, illi literas
mitte, si eum adhuc illic esse intellexeris, aut ipsemet ei
exhibe, cum ad vos, sicut in meis promittit, venerit.
^$Expectamus alterum tuarum decadum tomum; ne, quaeso, cessestam
utile divinum et omnino ecclesiasticum opus absolvere. Nova apud
nos nulla sunt praeter ea, quae vobis incognita non sunt; ea
scribere supervacaneum est. Proinde bene vale. Saluta ex me et
uxore mea tuam coniugem et totam domum. Saluta ex me et uxore
mea tuam coniugem et totam domum. Salutat te Musculus et sua cum
omnibus tuis, nondum illa peperit. Plurimum etiam te salutant et
se tibi commendant Toblerus et Bindschedlerus, iuvenes certe
studiosi et modesti. Vale denuo.
<odtx>Bernae 14. septembris 1549.</odtx>
^$Tuus in domino Ioannes Hallerus.
<lz>[Adresse ...]: fehlt.</lz>

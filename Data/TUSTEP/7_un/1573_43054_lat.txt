<nr>[43054]</nr>
<ae>Bullinger an Tobias Egli.</ae>
<od>Zürich, 10. April 1573.</od>
<vo>Zürich StA, E II 342a, 703. / Orig. (Aut.)</vo>
Graub. III, 417f. R.
S.  Redditae sunt mihi tuae literae una cum historia
adiuncta rerum vestrarum.
Dominum oro, ut, quemadmodum ante annum periculosas motus
non infeliciter
terminavit, ita nunc quoque misertus suorum misericorditer
ad bonum finem mala
illa omnia perducat. Impatienter forte audis, cum ego mea
consilia tuis oppono
institutis nihilominus nunc quoque amici fidi officium
faciens et quidem nunc et
postea non amplius molestiam tibi hanc obtundens, ne hoc,
quod instituisti,
facias, hortor. Discessum paras, et quod turbis omnia plena
sint et quod
pseudodoctores plus amari quam fidos doctores cernas.
Futurum itaque tibi
praedico, ut, cum in periculo tam gravi discesseris, non
defuturi sint, qui
clamabunt per te hanc turbam esse excitatam et postea ductum
poenitentia
aufugere ipsis in medio gurgite et in profundo relictis.
Deinde, cum
Corinthiorum ecclesia a nonnullis pseudodoctoribus esset
nonnihil corrupta et
periculum esset, ne gravius malis et erroribus involveretur,
adeo de deserendis
illis et locum permittendum seductoribus non cogitavit, ut
tum demum omnium
vehementissime laboraret, ne reciperentur pseudodoctores.*
(* Egli bem. hiezu
a.R.: "periculum vitę.") Vide ergo, quid tu sis facturus.
Nova praeter ea, quae ultimo ad te dedi, nulla sunt, nisi
quod spargitur fama de
morte imperatoris et de exercitu Turcico, qui Zygethum nuper
venerit
expectaturus ibi copias Turcicas immensas, cum quibus
profecturus sit per
Carinthiam et vicinia adversus Venetos. Quae si vera sunt,
habebit Germania,
quod agat. Valde metuo grande malum paratum esse universis
christianis, et qui
vere sunt, quod dicuntur, et eorum, qui dicuntur et nihil
sunt minus. Dominus misereatur nostri!
Pro laboribus tuis impensis scribendae vel consignandae
historiae rerum
vestrarum maximas ago gratias. Dominus benedicat tibi et
servet te una cum
universa familia et bonis amicisque et notis omnibus!
Festinantissime scripsi has.
Tiguri  10. aprilis anno 1573.
Tuus Bullingerus.
Dem wolgelerten, frommen und getruwen herren Thobia Egli,
pfarreren zuͦ S.Martin
zuͦ Chur, minem lieben herren und bruͦder.

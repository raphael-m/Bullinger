<nr>[27015]</nr>
<ae>Wolfgang Musculus an Bullinger</ae>
<od>Bern, 15. Januar 1557</od>
<vo>Autograph: Zürich StA, E II 360, 215.(Siegel...)</vo>
<dr> <dr>
<re> </re>
<tx>S. Compater in domino charissime, causa d. Philippi
sollicitat me plurimum, non quod de animo ipsius addubitem ,
sed quod vereor, ne improborum hominum malicia non modo
impediatur, ne ad nos concedat, sed et in gravia discrimina
coniiciatur. Liberet eum dominus ex ore non unius aut
alterius, sed multorum leonum et ursorum, in quorum medio
versatur.
^$Quod Apocalypsim tuam attinet, ne dubita; faciam, quod hic
potero. Utinam per illam fiat, ut antichristus in universo
terrarum orbe reveletur et conspiciatur.
^$Quod te ad d. Conradum Zviccium scripturum promittis, quo in
arte lignaria, cuius spe detineor, certi aliquid accipiam, sic
mihi gratum est, ut vix possis gratius aliquid efficere. Quare
te oro, ut prima quavis occasione huc incumbas.
^$De obitu consulis vestri pię memoriae condoleo vobis omnibus
et reipublicę vestrae oroque dominum, ut substituat in illius
locum virum dupla pietate ac prudentia praeditum, quemadmodum
Elizeum substituit olim Elię. Lieteras Dasypodii remitto.
Gratias habeo humanitati tuę, quod legendas dare volueris.
Optime vale, compater charissime. Salutant te mei omnes,
praesertim Heinrychulus tuus. Tu meo nomine saluta tuos,
dominos etiam symmystas et professores.
^$Bernę 1557. 15. ianuarii.
^$Wolfg[angus] Musc[ulus] tuus in domino.
<lz>[Adresse ...]: Praestantissimo viro d. Heinrycho
Bullingero. Tigurinae ecclesiae pastori vigilantissimo, domino
ac compatri charissimo. Tiguri.
^&x Hinweis zur Holzsparkunst: In den Instruktionen in Zürich StA bezieht sich ein
Dokument auf ein Privileg für [Konrad] Zwicks Erfindung; gefunden in: Weisses
Register XXV 799, Nr. 21. Vgl. auch in den gedruckten Eidg. Abschieden, Stichwort
"Erfindungen". Publikation zu diesem Thema von Hans Rudolf Lavater in FS Dellsperger! ^&x{</lz>

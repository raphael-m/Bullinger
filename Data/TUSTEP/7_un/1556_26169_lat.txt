<nr>[26169]</nr>
<ae>Philipp Melanchthon an Bullinger</ae>
<od>[...], 16. September [1556]</od>
<vo>Autograph: Zürich ZB, Ms. F81, 281.(Siegel...)</vo>
<dr> <dr>
<re> </re>
<tx>S. D. Reverende vir et carissime frater, sepissime recito
dulcissimum versum, in quo numeri sunt Graeci poetae, sententia
divinitus tradita est <ge>...</ge>.
^$Cum igitur et recte invoces deum et ecclesiae pie servias, tua
familia etiam deo curae erit. Filius Henricus dei beneficio
recte valet et in optimis doctrinarum studiis foeliciter
procedit; quem ut servet deus incolumem et faciet eum
<ge>...</ge>, toto pectore opto. Cogitat de gradu, sed nihil
nisi te iubente agere eum in ea re volui. <ge>...</ge>. Libenter
ad te multa scriberem nec impedior occupationibus, etsi non
leviter oneratus sum; sed et rerum/renis et doloris mei
magnitudo tanta est, ut instituere alia argumenta non possim.
Sed fortassis brevi colloquemur; nam et ego exilia usitata
ecclesiae expecto. Salutem opto vobis omnibus ac nominatim Petro
Martyri et Lelio. Bene et feliciter.
^$Die 16. septembris.
^$Philippus.
<lz>[Adresse ...]:</lz>

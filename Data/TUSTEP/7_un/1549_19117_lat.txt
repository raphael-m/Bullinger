<nr>[19117]</nr>
<ae>Johann Leopold Frei an Bullinger</ae>
<od>Biel, 21. Mai 1549</od>
<vo>Autograph: Zürich StA, E II 336, 43</vo>
<dr> </dr>
<re> </re>
<tx>
S.D.P. Ago tibi gratias pro omnibus et in omnibus, quae incessanter mihi
confers. Misit mihi Hallerus noster cum libello tuo literas etiam tuas; res
iucundissimas continebant. Scriptum tuum contra Interim nondum omnino vertit;
ubi verterit, mihi missurus est. Pridie Bernę apud ipsum fui; dixit revolutum
iam esse terminum, quo revocari a vobis debeat. Quę res mihi displicuit valde
propter communem statum nostrum. Quantum enim intelligo, Bernatibus supra modum
est acceptus; affirmat ecclesia, si hunc semper habuissent, nunquam exoriri
potuisse tanta civium odia; rem vero omnem peius habituram, si denuo ipsis
eripiatur. Quantum ergo in te est, mi pater, oro, ne permittas petentibus eum
Bernatibus negari. una sumus ecclesia, et hoc magis mutuus crescet amor, vetus
restinguetur odium, si communes utrinque nobis erunt pastores etc. Sed hęc
pro tua singulari prudentia et expendere et iuvare poteris optime; parce interim
stulto admonitori. Salutant te nostri. Saluta meo nomine tuos. Vale.
Biellnis 12. Kalendas Junii 1549.
</tx>
<un>Totus ex animo tuus Ioannes Leopoldus Fry.</un>
<lz>[Adresse:] Doctissimo piissimoque Tigurinę ecclesię antistiti
HeinrychoBullingero, patri suo plurimum semper observando. Tiguri.</lz>

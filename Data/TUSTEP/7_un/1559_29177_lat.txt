<nr>[29177]</nr>
<ae>Johannes Fabricius an Bullinger</ae>
<od>
Chur, 6. November 1559.</od>
<vo>Zürich StA, E II 365, 285. / Orig.(Aut.)
Gr.
II,  163 R.
S. Si quid ego novi ex Italia habuissem, tuam paternitatem minime celassem; sed creationem pontificis nondum procedere certum est.
Exeunt quotidie pasquilli acuti, ut audio, et faceti admodum (ego enim, quod Italice scripti sunt, intelligere nequeo) in eos, ad quos haec electio pertinet.
Galli dicunt Italorum cardinalium tantam esse nequitiam, ut nemo illorum sit, quem non insigne aliquod scelus nobilitaverit; vix ergo aut aegre admodum Italum aliquem electum iri.
Sperant ergo pontificatum ad
Gallum tandem devolvendum, cumque Bellaius et Turnonius plurimum valeant, uterque prudentiae, alter etiam eruditionis opinione, spem bonam esse alterum illorum posse hanc dignitatem obtinere.
Sed causae tamen sunt, cur cardinales magis in partes Turnonii propensuri credantur.
Ita quidem Galli; sed alii Mediolanensem pontificatum in manibus portare aiunt.
Haec sunt, quae auditione percepi; quae etsi non admodum sunt ponderosa, tamen non praetermittenda duxi.
Mitto nunc puerum ad legatum in
Haldenstein (arcem enim eam nunc incolit); is si quid praeterea habebit, pro sua humanitate non gravatim communicabit.
Ducem Sabaudiae audio magnam pecuniae vim undique conficere,  quae et ad alendum exercitum sufficiat; videtur hoc nescio quid portendere Genevensibus; ducem nomina quam plurima facere certum est.
^$Rex Navarrae filiam Heinrici Philippo in Hispaniam ducere scribitur, quod mihi argumento est motus in Hispania esse compositos.
Scoti, ut audio a Gallis defecerunt; legatus tamen dicebat se non audire regem suum cogitare hanc iniuriam in praesenti   lo persequi, quod ille videretur certo consilio facere, cum quod currenti furori non obviam eundum censeret, tum ne, cum Scotis vim faceret, Angli quoque hac occasione socia arma cum Scotis coniungerent.
Haec quidem nuper legatus.
Addebat etiam connestablium hoc incendium diu providisse et Heinrico regi etiamnum praedixisse tunc, cum tractarentur nuptiae inter delphinum et
puellam Scoticam.
Dicebat enim comestablius: "Nunc tu, o rex, videris magno emere velle, quod gratis hactenus habuisti et porro habere poteras.
Nam cum Scotis ad alienam vim propulsandam non satis sit virium, ultro et quidem suplices ad te rogatum de auxiliis venirent; si militem miseris, ipsi stipendia solvent ex suo; nihil illis pręter titulum regni reliqui erit, cętera in tua potestate erunt omnia.
Si autem invitis imperare cogitas, periculum est, ne illi vectigalia regni sibi reservent,
sumptus autem belli tibi soli relinquant tuque titulum quidem regni usurpes, commoditatibus vero careas" etc.
Sed vicit sententia Guisiani cardinalis, qui suam familiam illustrare et maiore in gratia apud regem ponere cogitavit.
Fama est, sed obscura adhuc regem Philippum in venatione cum equo praecipitem ivisse et tertio die post esse mortuum; sed haec nondum affirmare ausim.
Si verum est, nuptiae bis sunt funestae.
Interim, dum haec scribo, legatus ex Haldenstein nunciat se novi nihil plane habere, audire tamen Romanos esse adhuc impontificatos (haec illius verba sunt).
Vale, vir clarissime, quam diutissime et felicissime cum tuis omnibus.
Salutem tibi ascribere me iusserunt d.d.
consules, senex ^&xLucius^&x{ Tscharnerus, d.
Philippus, Pontisella et amici omnes, qui, cum mihi tuae redderentur, mecum fuerunt.
Salvere ex me iubebis mecoenates et praeceptores meos mihi semper observandos.
Vale iterum.
Curię 6. novembris anno 1559.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo inprimis colendo.
                                                                                                          Zürych.

<nr>[42082]</nr>
<ae>Johannes Haller an Bullinger.</ae>
<od>Bern, 29. Mai 1572.</od>
<vo>Zürich StA, E II 370a, 461.</vo>
S.  Libenter multa scriberem, sed tempora materiam mihi non
suppeditant. Ex
Geneva tantum scribunt mihi amici, quod dominus Beza a
synodo Nemausensi nondum
redierit; causam esse putant, quod ii, quorum causa
conventus hic potissimum
erat indictus, non comparuerint. Inde metuo plures
dissensiones orituras et
maiora exoritura odia. Apud nos tranquilla sunt omnia per
domini gratiam.
Remitterem tibi eas novitates, quas postremo ad me misisti,
nisi adhuc essent in
d. Diesbachii manibus; remittam, cum primum eas recepero.
Salutat alias is te
una cum dominis consulibus et quaestoribus, Telamonio etc.,
qui propediem ad vos
venturus est. Per eum scribam aut mittam, si quid amplius
habuero.
Bene vale.
Bernae  29. amii 1572.
Tuus semper I[ohannes] Hall[erus].
Adr. a.t.: Clarissimo viro domino Heinrycho Bullingero,
Tigurinae ecclesię
pastori fidelissimo, domino meo honorando et compatri
charissimo.
M. Heinrych Bullingern zuͦ Zürich.

<nr>[33017]</nr>
<ae>Ambrosius Blarer an Bullinger</ae>
<od>(Leutmerken), 31. Januar (1563).</od>
Zürich StA, E II 357a, 863
Bl.
III, S. 737f.
De camelis a Turca Caesari missis Augusta scribitur tres fuisse
auro et argento simul et gemmis ornata suppellectili onustos,
praeterea christianos aliquot multis iam annis in vinculis
detentos in Caesaris gratiam absolutos.
Fuit hic iam
Constantiensibus, meis olim civibus, valde quam comis et
familiaris . . . . . .          Francoforti cum a tribus
principibus electoribus, Saxone, Palatino et Brandenburgensi,
petiisset, ut in filii inauguratione solitis cerimoniis et
papisticis sacris adessent, et illi hoc sibi haudquaquam per
conscientiam et dei verbi regulam licere affirmarent: "Ha",
dixit, "est et filius meus in hac sententia, und ich sich wol,
wann ich stirb, so wirt die mesß ouch gestorben sin." Quod utinam
vates minime vanus dixerit! Scribunt eum duas iam filias alteram
Ferrariensi, alteram Wirtempergensi principibus elocaturum, quod
mihi sane de Wirtempergensi non fit verisimile.
Brentium mortuum esse quominus credam, facit, quod affinis meus
Scherus, qui non pridem hinc abiit, nihil prorsum de hoc nobis
indicavit, quum non semel in familiaribus colloquiis mentio nobis
viri inciderit.
Quodsi repentino quodam casu abreptus est,
dominum illi precabor propicium; nam quod homines attinet,
ineluibilem maculam apud syncęros et doctos viros post se
reliquit multis alioqui dotibus a domino praeter multos alios
exornatus.
Librum tuum, quo illi respondes, cum multis aliis
magno desyderio expectamus.
Lebe wohl; bete für mich mit den Deinen und grüße sie.
                            Pridie calendas feb[ruarii].

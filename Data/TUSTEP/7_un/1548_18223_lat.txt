<nr>[18223]</nr>
<ae>Ambrosius Blarer an Bullinger</ae>
<od>[Griessenberg], 10. September [1548]</od>
<vo>Autograph: Zürich Sta, E II 357a, 840</vo>
<dr> </dr>
<re> </re>
<tx>
S. in Christo, vera nostra solidaque salute. Scripsi ad te heri per Marcelli
famulum valde illum rogans, ut literas nostras quam primum tibi reddi curaret.
Nunc tuas reddidit charissimus ex sorore nepos, qui etiam affirmat in itinere se
de reditu tabellarii illius ab Helvetiis abmandati certiorem factum. Quid
nostrorum legati apud vestros egerint, plane ignoro, nisi quod frater VIII.
VIIbris inter alia indicavit abmandatos illos explorandi gratia, nunc quid
assecuti sint Helvetii; hoc enim ipsorum referre, ut resciscant, praesertim cum
Transrhenani isti abbas Vinetensis, comes Foedericus Furstenberg[i]us, dominus
Maiorangię et dominus Ioannes Iacobus Andlangianus a senatu rescire
voluerint,
velitne conditiones Augustę legatis nostris propositas una omnes admittere
necne, cum Helvetii ex iis duas tantum impetrarint. Praeterea nec frater nec
quisquam alius quicquam. Minus vero de istis <gr>gr. Wort</gr>
a quoquam accepi, ut maximas tibi
gratias habeam pro isto scribendi officio. Accidit mihi nunc plane, quod antea
non raro, ut, quum alii alios plura ad me de statu urbis et ecclesię
nostrę scribere putant, ego nihil propemodum harum rerum, quas scire maxime
opportebat, accipiam. Sed urgebo importune, ut, nisi ipse rursum in urbem me
brevi conferam, nunquam porro hunc in modum cessent. Utinam non sero, quę
<gr>gr. Wort</gr>. Audio quędam heri tributim a civibus nostris rogata;
cuiusmodi vero sint, nemo potuit idicare; expecto autem in horas vel fratris vel
Zviccii literas.
Quę de C[aesare], electore, landtgravio et cęteris nonnullis scribis,
hodie plenius accepi, quę et ipsa ad te dare per Gvaltherum meum volui. Tu,
mi charissime et optime frater, in Christo Iesu ęternum vale.
^$Iusserunt <gr>gr. Wort</gr>, ut hic hęream tantisper, donec me revocent.
Sunt inter nostros non pauci valde <gr>gr. Wort</gr>, a quibus multum periculi
metuendum bonis civibus, magis certe quam ab ipsis hostibus. Germana mea et
optima soror officiose te iubet salvere. Saluta tuam domum cum fratribus et
amicis, quibuscum nostram caussam Christo Iesu, cui pater omne iudicium dedit,
diligenter commenda.
^$Es sind yetzund karrer usß der statt kommen, farend in miner schwöster myli
mitt korn gen Bom...; sagend, man habe gestert und hutt morgens all zunfften
gehalten und seyen die fischer und ander die hösten ganz guͦt Schwytz worden.
Aber es sind schlecht, grob leut, kan mich uff ir reden nitt lassen, so ich
nichts in kainem schriben davon hab. Aber es wänt vylicht yeder, der ander
schrib; damitt wirt mir nichts. Will aber hefftiger anhalten. Ora pro nobis.
Utinam brevi alter alteri laetiora in domino nunciare possit. Ora pro nobis, si
unquam prius, diligenter. Iterum vale.
^$10. Septembris ad multam noctem, quando et Constantiam scribere opportuit.
<un>Tuus ut qui tuissimus A[mbrosius] Bl[aurerus] Gvaltherus heri sub
quartam advenit. [=Walter von Ulm]
</un>
<lz>[Adresse:] Domino Heinricho
Bullingero, amico suo et fratri incomparabili. Tiguri.</lz>

<nr>[25183]</nr>
<ae>Bullinger an Spithek Jordan</ae>
<od>12. November 1555</od>
<vo>Autographe Kopie: ZÃ¼rich StA, E II 342, 342b</vo>
<dr>Gedruckt: Wotschke S. 34</dr>
<re></re>
<tx>Amicissimas literas pietatis tuae, princeps illustrissime, accepi et quidem maximo cum
gaudio. Gratulor enim mihi et gratias ago domino deo nostro et tua humanitati, quod inter amicos
viri tanti sum ascriptus, apud quem vel inter familiares et servulos haerere satis esse
existimavero. Efficiam deo iuvante, ne unquam illius insignis tuae erga me benevolentiae [te]
poenitere possit. Ac si quid nunc etiam in tui gratiam, princeps optime, potero facere, impigrum
me experieris. Unum oro tuam pietatem. ut in promovendo pietatis veritatisque evangelicae
negotio omnes vires intendas. Non deerit ille, qui se nois in piis institutis affuturum pollicitus est
in finem usque saeculi. Neque vero lucernam verbi sui in te accendit, ut modio cooperiatur. Fac
ergo sedulo, quod facis, heros inclyte, ac causam renascentis evangelii adiuva. Festinantissime
has scripsi ideoque boni consulas oro.
^$Vale, princeps optime, et me tuae pietati atque clementiae semper commendatum habeas oro.
<odtx>Tiguri in primaria Helvetiorum urbe, 12. Novembris 1555.</odtx>
^$[Adresse auf ...:] Illustrissimo principi d. Spithek Jordan de Zaliczin et in Melstin haeredi,
palatino Sendomiriensi ac Praemislensi Ramionacensique capitaneo, domino suo colendissimo.

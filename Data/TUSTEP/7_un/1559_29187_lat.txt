<nr>[29187]</nr>
<ae>Wolfgang Waidner an Bullinger</ae>
<od>
(Worms), 24. November 1559.</od>
<vo>Zürich StA, E II 361, 318. / Orig.(Aut.)
S. Literas tuas, vir in Christo Iesu et amande et colende, accepi et legi singulari quadam animi voluptate gratias agens, quod errantem me amanter correxeris in eo, quod putaverim in comitiis hic habitis apud nos Wormacię primum queri coepisse de doctorum discriminibus, cum antea factum in Spirensibus abs te audio eiusque auctorem fuisse Albertum quendam cognominatum von der Than<f1>von der Tann.<fe> ob nobilitatem haud dubie paulo elatiorem.
Optas porro reipublicae christianę salubriter posse consuli vel tui corporis atque omnium bonorum tuorum iactura, optio bona et commendabilis, si processit ex corde vero.
Ego idem optarim non solum amissione bonorum meorum, sed etiam temporali huius vitae alias propediem relinquendę, testem advoco, quem tu, qui in testem vocari se gaudet syncerae veritatis et ex syncero animo proficiscentis, simulationem autem et hypocrisim odit.
Quos autem in iisdem literis tuis evangelicos vocas novos, non satis intelligo, illosne, qui erumnoso hoc tempore appropinquante iam fine saeculi superne regeniti (quod Christus Nicodemo dixit) coeperunt videre regnum dei, id est cognoscere divinae scripturę mysteria eandemque  ab inquinamentis humanis repurgare et nativo nitori suo restituere, an eos, qui a vicario nescio cuius ante quingentos vel ut plurimum sexcentos primum annos quasi incantati relicto fonte aquę vivę ex cisternis
bibere coeperunt scripturam sacram Veteris Novique Testamenti miserabiliter foedantes atque querentes, quae sua sunt, non quae Iesu Christi, ut de talibus pseudodoctoribus ad Philppenses inquit divus Paulus, hinc appellandi illi potius novi quam hodierni illi nostri.
Vicia etiam, que illis adscribis, etsi alicubi etiam ut homines labuntur nimium de stipendiis pinguioribus solliciti, ut uxores legittimas et liberos in christiano matrimonio alant honeste educent.
Hoc condonandum magis, quam si in
scorta profunderent ut vestri.
De pigritia miror, quod illis exprobres, cum pigrior, adde et scripturarum divinarum ignorantior populus in toto mundo quam ille vester, conscientiam hic tuam appello.
Argumenta adversariorum solo igne, gladio et aquis solvere docui.
Deinde subiungis in tua ad me epistola novos utique illos nostros p . . . . . . . . . . . in congregationibus suis puiblicis dicere in nostris ecclesiis nec addis, quid dicant.
Si scripsisses dicere de ecclesiis nostris, ego ex subsequentibus verbis: *Unus deus, una ecclesia" etc.
imginari poteram dicere eos ecclesias vestras non esse ecclesias; tunc eciam ex scripturis sacris potuissem dicere, quid ecclesia catholica seu universalis, de qua in symbolo apostolico, et quid particulares, quarum in
orbe christiano innumerabiles, et quid de hisce et de illa.
Tercium et pie videor mihi sentire auditurus in eo quoque patienter sententiam tuam et iuxta monitionem Pauli probaturus omnia et tum bona amplexurus.
Interim, donec te declaraveris, suspendo hic organa mea.
Vale in Christo Iesu foeliciter, cuius vocem ut ovicula eius solum audias, non alieni, sed ab illo quam longissime fugias, etiamsi talis, cuius pedes Caesares osculari solent.
Iterum vale et salve.
Ex aedibus meis 24.  9bris anno 59.
    Tuus ex animo frater in Christo Iesu Gvolphangus Weydner d[octor].
[Adr.
fehlt.]

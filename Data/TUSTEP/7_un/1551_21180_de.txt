<nr>[21180]</nr>
<ae>Graf Georg von Württemberg an Bullinger</ae>
<od>Urdorf, 30. Juli 1551.</od>
<vo>Zürich StA, E II 363, 119.</vo>
Orig. (mit aut. Unterschr. und P.S.)
Georg, grave zu Würtemberg und zu Mümpelgart etc.
Unnsern grus zuvor, lieber besonder. Wir haben die drey
veldthüener sampt den p  ellelein, ir uns aus guter
wolmeinung bei zoügern dis zugeschickt, entpfangen,
bedancken uns deren gantz gnädlich gegen euch. Welche uns
dier zeit wol komen seind; dann zwen von Sanct Gallen euwern
schwager inn der badenfardt besucht, mit denenn wir sampt
ime dieselbigen (will gott) mit freuden niessen wollen. Die
büechlin, so wir euch zu geschickt, seind uns auch
behendiget worden. Das wellen wir euch guter mainung nitt
bergen. Datum Urdorff den  30. iulii anno etc. 51.
G[eorg] g[raf] z[u] Wyrtemberg etc.
Hütt datt würt unß gschriben, das der kayser noch zu
Augspurg sie; man höre auch von kainem vereysen, sein
verucken soll heimlicher gehalten werden als nie.
Mäidenburg litt Carolo ernstlich im sin; vernemen mir
däglichs.
Unserm lieben besondern Hainrich Bullinger, predigern zu
Zürich.

<nr>[36145]</nr>
<ae>Bullinger im Namen der Pfarrer von Zürich an Johannes Haller<f1>Die Abschrift der Ausfertigung (vgl. Anm. a) ist Teil einer Sammlung von Briefen Bullingers an Haller und trägt den Vermerk des Kopisten: "Idem eidem."<fe></ae>
<od>Zürich, 22. Januar 1566</od>
<vo>Abschrift von unbekannter Hand<fx>^#/+Eine Teilabschrift der Ausfertigung von einer unbekannten Hand des 17. Jh. findet sich in Zürich ZB, Ms F 46, 607.^#/-^&xVarianten!^&x{<fe>: Zürich StA, E II 371, 1047r.-1048r.</vo>
<dr>Ungedruckt</dr>
<re> </re>
<tx>Gott mitt unß allen, sampt erbietung unser willigen diensten.
^$Eerender, insonders günstiger lieber herr und fürgeliepter bruͦder, wir hoffent, unser andwort, die letst, sye uch by uwerm botten, dem Rosenstil, wol zuͦ komen,
in welcher ihr under anderem wol verstanden, wie unsere herren guͦt beduͤcht, das man der pfaltzgrevischen andwort
warte. Diewil unß nun die gestern zuͦkommen und uff der straß ein zit gesumpt, schicken wir uch die hie mitt disem eignen botten. Diewil ir uß der
pfaltzgrevischen andwort verstan werdent, das die sach nitt langen verzug liden mag, wir nüt schwellint und die sach
unsers besten vermügens fürderint.
^$Da werdent ir aber verstan, das inen die expositio oder confessio, die ich inen zuͦgesendt, dermassen gefallen, das sy
die tutsch machen und in truk wellend verfertigen lassen, doch mitt minem vorwüssen und verwillgen. Sittenmal aber wir hie nüt
thuͦn nach/noch willigen wellent<fx>wellent ^#/+nach gestrichenem^#/- mögent.<fe> on uwer vorwussen und guͦt
verwilligen, so forderent wir an uch früntlich, ob ir auch zuͦfriden syend der gemelten exposition, oder ob ir wellint
neißwas darzuͦ oder darvon gethan werden. Wenn wir dann uweren guͦten willen oder radt habend, werdent wir widerum das unsern
herren fürbringen, ires gefallens hierinn auch zuͦ pflägen, dann wir auch dises uß irem vorwüssen an uch schribend.
^$So uch dann dise confeßion gefallen mochte, die aller dingen mitt der Berner disputation glich lutet und nichts anders
begrifft, dann das von 40 jaren und nach/noch lenger einhellig in unseren kylchen geleert ist, so dorffte es dann
<vl>1047v.</vl> witer<fx>^#/+Ms F 46:^#/- keiner weiteren.<fe> zemenkumnuß nach/noch witers schibens nach/noch kosten, onet
das ir versuͦchtend, ob ir die diener der kilchen zuͦ Biel auch zuͦ unß und wir die von Schaffhusen und Chur sampt S.
Gallen zuͦ unß bringen möchtend, das wir genzlich hoffent.
^$So man uweren radt und willigung hette, möchte man mitt vorwussen und willigung unserer herren ein unverzogne andwort
gen Heidelberg geben, die wir doch uffzuchent uff dises bottens widerkunfft.
^$Und so es unseren herren gefellig, lassen zetruken, das ein vorred gestellt, kurz, nitt an keiser, sunder an alle
christgleubigen, mitt somlichem inhallt: Diewyl meerteils kylchen ire summa der leer und gloubens durch gschrifften
offnind, wir auch, so in der eidgnosch[afft] predigint das evangelium, verdacht werdint schwerer irthumen, syend wir
bewegt, dise exposition ußgan lassen, damitt mencklich sache, das unser leer und gloub christenlich, und das man unwillen
gegen unß ablege, wie wir dann mitt allen christen gern zefriden sin wellint, und helffen radten und thuͦn, das zuͦ einikeit diene etc.
^$Und duncke<fx>^#/+Ms F 46:^#/- dunckt.<fe> unß guͦt sin, wenn dise gschrifft nitt ußgienge under dem namen Zurich, Bern oder
anderer ort(en?), auch nitt under dem namen der oberkeit(t?), sunder allein under dem namen deren, so in der eidgnoschafft
das evangelium predigetind in denen kylchen, so die evangelisch leer angenomen. Was uch nun hierinn guͦt beduͤchtt(-te?),
<vl>1048r.</vl> lassent unß bi disem botten (ist es müglich) wüssen.
^$Damitt ir auch nitt mangel habent, schiken ich uch ein exemplum oder exposition, wie sy in die pfaltz geschikt, ob ir
kein exemplum, alls irs kurzlich gehept, abschryben lassen, das ir das habint. Doch wenn irs abgeschriben, widerumb[?] schikint. Dann wirs fillicht witer schiken werdent.
^$So vil dann belangt unsere lieben herren und bruͤder zuͦ Genff und in Frankrych, bitten wir, ir wellint herr
Bäsa<f1>Beza.<fe> dise pfeltzische andwort abgeschriben zuͦschiken, in unsers radschlags kurz berichten und inen
anzeigen, das sy mitt irer confeßion und geschrifft für sich, Genff, Frankrych Safoy etc. wol fürfaren mögint, insonders,
so wir verstand, das es dem fürsten angenemer, wenn von vilen ordten gliche bekantnußen komend. Da sind wir guͦter
hoffnung, diewil Beza unser exposition hatt, werde ire unser nitt widerwertig sin, wie wir bißhar in einer consenssione xin
und noch sind. Mogent wol liden, das sy unser nitt wartind, sunder rächt mitt irem schriben ylint. Gruͤssent sy uns
trüwlich; doch schript Beze auch in unserem namen Gvaltherus. Das alles fertigent inen fürderlich zuͦ.
^$Gott mitt uch.
^$Datum uff Vincentii<f1>Bullinger nennt entgegen seiner Gewohnheit den Tagesheiligen, weil Haller Pfarrer am Berner Vinzenz-Münster war.<fe>, 22. ianuarii<fx>^#/+Vor^#/- ianuarii ^#/+gestrichenes^#/- ma.<fe> anno 1566.
^$Gruͤtzend unß allen trüwlich all uwere und unsere bruͤder und mittdiener by üch und beratschlagent diß alles mitt inen.
^$<un>Hein. Bullinger symmystarum quoque nomine.
</un>
<lz>[Ohne Adresse.]</lz>

<nr>[27044]</nr>
<ae>Bullinger an Johannes Calvin</ae>
<od>Zürich, 24. März 1557</od>
<vo>Autograph: Zürich StA, E II 342, 350.(Siegel...)</vo>
<dr>Ep. Calv. 2606 (SVI, 427f)<dr>
<re> </re>
<tx>S. D. Nihil alioqui erat quod scriberem de causa communi:
cum audiam senatum amplissimum omnia perscripturum
vestratibus. Dolet non immerito nostris hactenus apud B. se
adeo potuisse nihil, cum tamen tentarint omnia. Caeterum
venient procul dubio tempora magis prospera, ac dabit Dominus,
si voluerit vos rursus coalescere, uberiorem opportunitatem.
Sin illi visum fuerit aliud, quid nos possumus quam orare:
Fiat voluntas tua? Spero Dominum nobis/vobis nuspiam
defuturum.
^$De adventu meo nescio quid futurum sit, cum non sim admodum
firma instructus valetudine et varia me in diem adobruant
negotia, et molestiae me divexent innumerae. Venient, si
poterunt, alii fortassis. Sed utcunque ea res habeat, metuo
ego non sine causis exiguis, colloquium hoc non magno cum
fructu, sic ut ille putat, processurum. Periculum erit ex
itinere. Sunt et alia non pauca incom[m]oda. Et si vera sunt,
quae scribuntur ex Germania, celebrabitur colloquium
Ratisponae mense Septembri proximo: in quod attrahetur inter
primos Philippus. Nec scio qua cum utilitate et illi sint
colloqu[u]turi, cum praescribatur illis res impia, ut
concilient pugnantes inter se religiones, conenturque papismum
et evangelium concordare. Valde metuo quosdam veritatis
peręsos, vias quaerere per quas redeant in papismum, aut
saltem evangelium et religionem consequantur, cuius gratia
nihil incom[m]oditatis accipiant. Sed videt omnia Deus. Video
in Germania omnia esse convulsa et disiecta omnesque
concionatorum sermones dirigi contra sacramentarios, quasi
nihil sit, quod agant aliud. Ex Italia diversa adferuntur
nuncia, iam progredi exercitum, mox tractari de pace. Dominus
misereatur nostri et servet nos. Vale aeternum Saluta
symmystas. Salutant te et tuos nostri omnes.
<odtx>Tiguri 24. Anno 1557.</odtx>
^$Bullingerus tuus.
<lz>[Adresse ...]: Clarissimo viro D. Ioanni Calvino
Genevensis ecclesiae ministro fideli domino suo colendo et
fratri charissimo. Genff.</lz>

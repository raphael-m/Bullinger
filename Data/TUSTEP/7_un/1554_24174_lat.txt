<nr>[24174]</nr>
<ae>Bullinger an Heinrich Bullinger d.J.</ae>
<od>(Zürich), 25. August 1554.</od>
<vo>Zürich  ZB, Ms F 59, 313. / Orig.(Aut.)</vo>
S. D.   Liberasti fidem tuam, fili. Nunc enim primum tuas
literas cum tractatione d. Zanchi De cohercendis hereticis
accepi, datas olim a te 6. iulii; ubi interea haeserint,
nescio. Video et experior vanam et fluxam fidem tabelliorum.
Tu itaque vide, quibus credas literas, eas maxime, quas
putaveris alicuius esse momenti. Postremis obiurgavi te,
quod ex nundinis nihil scripsisses; iam vero video nihil hic
tua culpa, sed aliena esse peccatum, wiewol einer alle zyt
flyssig luͦgen soll, wemm er die brieff vetruw. Si tu
credidisses nostris peplariis, dudum mihi fuissent redditae;
sed inde coniicio te habere adhuc aliquid diner liederliche
und hinlässige; alioqui potuisses nullo negotio his dare
literas. Du thuͦst aber nüt zuͦ eim ding, biß es nitt
böser
mag werden; dann tränist und machst heini troppff nahin.
Cuperem omnino scire, quis tibi tradiderit eas, quas tuis
inclusisti; nam ex Phrisia allatae sunt ad vos; non frustra
autem cupio scire, a quo acceperis etc.
Expecto, ut postulaveram, tuam ultimam ratiocinationem de
expensis ad 1. usque septembris, ut sciat, quid relictum sit
de 8 coronatis, quos miseram te proficiscente ad Burcherum
per Froschoverum nostrum.
Dinem herren schrib ich, er sölle dich bekleyden zur
notturfft uff den wynter und nitt zum überfluß oder hoffart;
ich vermags nitt, wills ouch nitt. Da luͦg, das du dich
frugalem und erbar und gehorsam erzeigist. Wider die
notturfft bin ich nitt. Bruch die kleyder sparlich und
suber.
Tractatio illa a te missa manca est et mendosa; probo tamen
tuam operam, sed requiro maiorem diligentiam, et tu tantis
sumptibus magno respondeas profectu. Vale. Valemus per
gratiam dei omnes. Dominus benedicat tibi et sit tibi
propitius. Responde ad has et ad ultimas meas, quas misi per
Spillerum et Bertschium. Datae  25. augusti anno 1554.
Literas in Phrisiam destinatas vide, ut diligenter et
fideliter procures per Gabrielem coriarium Coloniensem. Quod
si ille diu adhuc mansurus est Argentinae nec recte ad
nundinas et in Phrisiam profecturus est, vide, ut literas
des d. Christophoro Froschovero obsecrans, ut diligenter
procuret Francforti, vel da literas comitibus Phrisiis, qui
apud vos sunt; scribo enim ad matrem comitissam ipsorum.
Literae his inclusae sunt. Iterum vale. Scribe, quomodo
procuraris.
Dilecto meo filio Heinrycho Bullingero in aedibus d. Ioannis
Burcheri, Angli.
Argentinae.

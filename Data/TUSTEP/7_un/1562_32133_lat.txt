<nr>[32133]</nr>
<ae>Johannes Fabricius an Bullinger</ae>
<od>
Chur, 17. August 1562.</od>
<vo>Zürich StA, E II 338, 1624. / Orig.(Aut.)
Graub.
II,  407f.
R.
S. Si nihil scribo (reverende in Christo pater), tu omnino id ita accipias me nihil habere, quod tua cognitione dignum iudicem.
De concilio quod scribam, ne verbum quidem habeo, nec est apud nos qui verum resciri possit, ne ipsi quidem pfaffi; nam per alios, si quid esset, ex illis expiscari liceret.
Eos Tridenti cessare non est verisimile; timeo tamen non prius experturos, quid machinentur, quam audituros.
Responsum, quod nostris superiori mense Oeniponti<f1>Innsbruck.<fe> datum, legi et satisfecit.
Sed nunc pro certo audio Caesareanos illis in partibus vicinis Engadinensibus praesidia firmare contra pacta et pollicita.
Quid id portendat, nescio.
Hoc scio animos Engadinensium ad indignas illas voces, quas Caesareani iactare dicuntur, plane exasperatos et ita concitatos, ut, nisi modestia quorundam seniorum cohiberentur, incursionem in illos alteros facerent.
Cupio scire, quid Constantiae  paretur.
Qui Augusta veniunt eadem prope referunt, ut tu in scheda annotasti.
Quaeso, si quid de Anglico aspparatu certi habetur, nos non celes.
Sunt, qui affirment, Caesarem Ferdinandum Augustae expectari.
Quodsi Bernenses operam suam Condensi denegarint, video, quibus se sannis exposituri sint.
Aut domi mansum oportuit aut fortiter rem gerere.
Sunt iam nunc, qui clamitant eos Lugduno inhiasse, quod ego nunquam crediderim, et invitus talia audio; sed multo
graviora audient, si infecta re domum redierint.
Es wäre guͦtt kriegen, wen einer alwäg bürgen darumb hätte, wär gewünnen wurde.
Video nos per omnia lentos; itaque quod ad humana auxilia attinet, victoriae spem omnem deposui.
Quid enim ignavius fieri poterat, quam a nostris fit? Sed quod ad causam ipsam et opem divinam, in optima adhuc spe sum.
Alter c[onsul] Tscharnerus septimanas aliquot abfuit; hodie expectatur; lavit enim in Fideris.
Si quid ille ex Dietägio praefecto, qui vicinus illis partibus, audiam, ut puto, hoc vesperi.
Alter in comitiis Eremitanis illis fuit; discedens misit filium (discessit statim a nuptiis), si quid vellem, quod curaret, iuberem; rediens itidem e vestigio misit filium nunciatum, quid actum in comitiis.
Post gravem meam concionem tamen omnia potest contorquere et devorare et mire est blandulus pro
more.
Quid faciam? Der ritt hat mich mit denen hälen katzen bschissen.
Salva sit tua paternitas!
Curię  17. augusti anno 1562.
Amplissimo viro d.
Heinrycho Bullingero, suo in Christo patri honorando.

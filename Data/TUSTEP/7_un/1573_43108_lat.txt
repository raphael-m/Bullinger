<nr>[43108]</nr>
<ae>Bullinger an Tobias Egli.</ae>
<od>Zürich, 14. August 1573.</od>
<vo>Zürich StA, E II 342a, 716. / Orig. (Aut.)</vo>
Graub. III, 442 R.
S.  Remitto tibi, dilecte frater, scriptum mihi communicatum
et gratias tibi pro
eo maximas ago. Prius etiam vidi; nam questor eiusmodi
exemplum mihi ostendit.
Dominum oro, ut omnia bene vertat et nos conservet in pace.
Affirmant certo
pacem in Gallia factam et universum exercitum Rupella salva
discessisse. 6.
iulii pax est facta et conclusa; 9. iulii discessit cum
equitatu Andius dux; 12.
iulii discessere in Aquitaniam Helvetii. Ex Belgio nihil
certi tibi nunciare
possum; quidam aiunt Harlemum esse captum, quidam negant.
Die lunae habuimus ex
Polonia et Cracovia, gentis metropoli, certum nuncium et
literas plurimas de
electione in regem Andiensis ducis et de conditionibus et
iureiurando, quod ipsi
praescribitur. Scripta sunt nobis missa de toto hoc negotio
copiosa. Receptus
est quidem, sed ut regno nihil importet novi, ut privilegia
non attingat, ut
iuret se illa sancte defensurum et propter religionem
neminem odio prosequturum
etc. Oro, ut haec brevia boni consulas. Oppressus negotiis
aegre haec ad te dedi.
Saluta nostros omnes et vale.
Tiguri  14. augusti 1573.
H[einrychus] B[ullingerus] tuus.    (a.R.:HB.)
Dem wolgelerten, frommen und getruwen h. Thobia Egli,
pfarrer zuͦ S.Martin zuͦ
Chur, minem lieben herren und guͦten fründt.
    Chur.

<nr>[18333]</nr>
<ae>Wigand Happel an Bullinger</ae>
<od>[Marburg, Anfang März 1548]</od>
<k>In diesem Brief wird deutlich auf Happels Brief <qv>nr17293</qv> von Anfang November angespielt, so dass aus dem Anfang des vorliegendem Brief deutlich hervorgeht, dass vorliegender Brief von Februar oder März sein müsste.</k></od>
<vo>Autograph: Zürich StA, E II 348, 367 (Siegel....)</vo>
<dr>Ungedruckt</dr>
^&xRegest 18. Jh.: Zürich ZB, Ms S 65, 195 (dat. auf März/April 1548); Erw.: Backus, Thamer (Bibl. Dissid. 3), 82; ─ Undat Brief 487; Datum: 4 Monate nach [Sept./Okt. 1547] "En mitto" (September ist u. U. noch mitzuzählen!). Frecht ist noch Antistes in Ulm, somit sicher vor August 1548. ===== Verweis: Happel an HB, "En mitto vobis monstrosum ...", E II 356a, 968; in Ms S 65, 194 und danach ^#/+Köhler,^#/ Hessen und die Schweiz, Nr. 71, auf [Ende 1547] datiert, siehe: [September/Oktober 1547]. ===== ^&x{
<re>Regest</re>
<tx>Scripsi ante menses 4 tuae humanitati, vir ornatissime,
easque literas curavi pervenire ad manus d. Frechti,
Ulmensis ecclesiae antistiti[s], ut per hunc ad te Ulma
Tygurum transmitterentur, speroque tibi redditas.
Continebatur autem iis petitio, ut dignareris aliquam mihi
locare operam in promovenda mihi aut iuvenibus Veteranis
nomine meo ac procuranda solutione, eaque si praestita
esset, efficeres id per literas Veteranorum amicis ipsorum
significari, quo ab his mihi satisfieret citius. Nam ab his
nonnisi 40 aureos accepi; reliquos 34 ac semiquinque
bazenos et albas quatuor non potui honeste postulare ab
invitis, propterea quod neque ego neque illi certiores facti
sumus usque adhuc, an nostri Veterani iuvenes, quod mihi
a iuvenibus vestris debetur, mea causa acceperint, nisi
quod Henricus Faber solus mihi soli perscripsit recepisse
eos aliquam debitae mihi pecuniae partem; quantum vero,
non expressit, reliquam autem brevi recepturos. Verum
suspectum habuere amici Veteranorum scriptum illud ac
propterea integram mihi solutionem praestare renuerunt.
Quamobrem, si illas priores meas ea de re literas non
recepit humanitas tua, excusatum te habeo, ut maxime
neque his nunc instantibus nundinis integro mihi
satisfactum sit. Fieri enim posset (quod tamen non ausim
mihi de iuvenibus vestris polliceri), ut, cum solvere per
inopiam non statim queant, affirment tamen apud vos mihi
satisfactum esse.
^$Praeterea inclusae erant literis illis meis
theses Theobaldi nostri antipaulinae excusae,<fn>Theobald Thamers Thesen, die dem Brief <qv>nr17293</qv> von Anfang November 1547 beigelegt worden waren.</fn> quas adhuc
usque pertinacissime ut similes alias defendit et mordicus
tuetur; integrum ea de re conscripsit librum et cupit in
lucem ędere, si od[?] impetrare possit a proceribus ecclesiae
nostrae. Summa: schwermerus est insigniter hypocrisi
instructus et munitus. Ex cordatis viris
nemo est, quod sciam, qui non cuperet eum ministerio et
albo ecclesiae nostrę exclusum; sed absque consensu
nostri illustrissimi principis id fieri nequit. Rediit Cassellis
huc et agit veterem Theobaldum.
^$Schola nostra cępit rursum florere satis pro temporum horum iniuria, neque quicquam certi periculi imminet, quod sciam.
Quamobrem non desuaserim, si vobis ita videatur, plures ad nos
transmittere iuvenes. Quod ad me attinet, polliceor vobis
omnem meam operam, studium atque fidem. Viliori nunc
pretio emuntur omnia, ac si mihi ita commendentur,
efficiam, ut nonnisi necessarias libros et vestes sibi
comparent atque longe minus insumant, praesertim, si mihi
cohabitent, ut nunc commode poterunt.
^$Praeterea, quod scribam, nihil est. Rogo igitur, boni consulas,
quae mihi per temporis angustiam obiter exciderunt.
^$Bene vale cum tota familia tua. Salutabis meo nomine mihi
observantissimos[!] et reverendos viros d. Chunradum
Pellicanum, Theodorum Bibliandrum, Gesnerum,
Gvaltherum, Otthonem et reliquos omnes bonos viros.
<un>Tuae celsitudini addictissimus Wigand Happel.
</un>
<lz>[Adresse ...:] Clarissimo viro domino Heinricho Bullingero, Tygurinae ecclesiae antistiti dignissimo, domino et pręceptori suo sancta fide colendo. Zurich.</lz>

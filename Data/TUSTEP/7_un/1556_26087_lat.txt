<nr>[26087]</nr>
<ae>Philipp Gallicuis an Bullinger</ae>
<od>Chur, 29. April 1556</od>
<vo>Autograph: Zürich StA, E II 365, 616f.(Siegel...)</vo>
<dr>Gr. I, S. 442f.<dr>
<re> </re>
<tx>S. Literas tuae humanitatis mihi reddiderunt satis officiose
Locarnenses. Tuo nomine compellavi nostros consules; iusserunt
me rem ad senatum referre. Feci; exauditi sumus. Senatus enim
literas illis dedit ad Foedus illud minus placatum
honorificentissimas pro Locarnensibus. Profecti sunt, nec tamen
credo admissos auditosque nisi forte heri; ita enim res fert.
Alioqui, ut eis scripsi literis tuis alligatis (... si modo tuae
humanitati redditae, quod ignoro; ex tuis enim nuperis ad me
nihil olfacere potui, et ante nihil misisti aliquot iam
hebdomadibus), possunt habitare in reliquis duobus nostris
Foederibus atque etiam in illo ipso Foedere, quod sit repugnans,
modo non velint in illo loco vallis Revle. Nam sunt multae
communitates evangelium audientes in illo Foedere, ubi
permittuntur habitare, et possum Locarnensibus ego invenire
domos, fundos pulcherrimos et fertiles invenire in Foedere
nostro, qui mihi offeruntur venales, si volunt emere. Quod
scribo, est. Plura nunc scribere non possum, quod festinet hic
homo, ut abeat; ego nihil scivi de presencia eius. Video, quod
acceptus sit a nostratibus pro ludimagistro Teutonico tractatus
honorifice, quod istinc sit et veniat; mallem aliquas literas a
te accepisse. Sed fidelis sit; inveniet non malos homines. In
Valle Tellina existunt motus quidam tumultuantibus quibusdam
contra evangelium; Antichristus potest aliquid. Utinam non
essent magnates apud nos, qui Gallorum legatis nimium
adhaererent. Sed rogavit me homo hic, ne sibi in mora sim.
Literas ad me missas misi Traverso. Sed iam adest vir cupiens
abire. Tua humanitas valeat optime in gloriam Dei et salutem
piorum per totum orbem.
^$Ex Curia, die 29. Aprilis 15[56].
^$Tuae humanitatis totus Philippus Gallicius.
<lz>[Adresse ...]: Vere magno viro D. Heinrycho Bullingero etc.
Tiguri.</lz>

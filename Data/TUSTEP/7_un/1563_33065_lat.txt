<nr>[33065]</nr>
<ae>Bullinger an Theodor Beza</ae>
<od>ZÃ¼rich, 31. Mai 1563.</od>
Genf,  114, 66. / Orig.(Aut.)
Ep.
Calv. 3959 (XX, 32f)
S. D. Si nullas a nobis accepisti literas, doctissime Beza idemque
colendissime domine et frater carissime, id quidem factum scias
non nostra sed temporis illius turbulentissimi culpa.
Alioqui
nulla nunquam tui excidit nobis memoria.
Ergo quod potuimus
fecimus, precibus nostris assiduis te et Galliam domino deo
nostro commendantes.
Agnovimus semper omnem fortunam et pericula
omnia nobis esse vobiscum communia et temet ipsum etiam propter
nos periclitari.
Unde non desinimus gratias agere domino postquam
intelleximus, et qualemcunque pacem Galliae redditam esse, et te
ad tuos salvum et incolumem Genevam rediisse.
Oramus autem ut
pacem confirmet dominus, et impedimenta cursus verbi omnia e
medio amoveat tibique benedicat.
Quoniam enim dominus magna per
te contulit Galliae, hortamur ut, quod alias te facturum scimus,
pergas Galliae ecclesias consiliis et auxilio iuvare.
Tentabit
omnia Satan priusquam se patiatur eiici: nunc ergo si unquam
alias opus erit precibus et consiliis.
D. Calvinum aegrotare dolemus et dominum oramus ut illum vobis et
universae ecclesiae alioqui afflictissimae donet.
Is qua
humanitate praeditus est omnia tua per te e Gallia missa nobis
communicavit.
Unde et pro illa tua diligentia [et pro postremis
etiam hoc mense scriptis literis] maximas tuae pietati gratias
agimus.
Mitto hic d.
Petri Martyris beatae memoriae viri sanctissimi
iconem, non tam meo quam omnium symmystarum nomine.
Omnes enim
pastores et professores ecclesiae ac scholae nostrae iusserunt
scribere haec, hoc est gratulari tibi reduci,
gratias agere, hortari ut pergas Gallicanas ecclesias consiliis
et auxilio iuvare, nos in vera caritate complecti et symbolum hoc
amoris benigne accipere.
Omnes omnia felicia tibi precantur.
Superioribus diebus semel et iterum misi literas ad d.
Calvinum
cum quibus coniunxi literas ex Polonia ad ipsum missas.
Spero iam
illa omnia ad vos esse perlata.
D. Ionvilleo maximas ago gratias
quod dignatur tam diligenter ad me scribere.
Oro me illi excuses
quod nihil respondeo.
Perpetuum hisce diebus concionandi officium
me impedivit.
Dices illi d.
Christ.
Tretium Polonum  6. maii hinc
discessisse.
Bene vale, carissime frater, et nos nostrumque
ministerium precibus tuis domino commenda.
Saluta omnes symmystas
inprimis d.
Calvinum, observandum fratrem nostrum.
Veniet ad vos
quidam Lituanus, homo non indoctus, sed eximie Brentianus una cum
tribus studiosis.
Colloqui cupiunt.
Prudentes este.
Venantur illi
si quid inter nos deprehendere possint dissensionis in dogmate de
coelo et dextera dei.
Scis quale sit Brentii dogma de ubiquitate
et quae contra me scripserit.
Aiunt ipsum iam parare novum contra
me scriptum.
Iterum iterumque vale.
Tiguri  31. maii 1563.
                                                      Bullingerus
tuus.
Clarissimo viro d.
Theodoro Bezae fidelissimo Genevensis
ecclesiae ministro domino honorando et fratri meo carissimo.
Genff.

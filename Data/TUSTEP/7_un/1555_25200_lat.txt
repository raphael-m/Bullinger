<nr>[25200]</nr>
<ae>Philipp Gallicius an Bullinger</ae>
<od>Chur, 9. Dezember 1555</od>
<vo>Autograph: Zürich StA, E II 365, 586. (Siegel...)</vo>
<dr>Gr. I., S. 425f.<dr>
<re> </re>
<tx>S. Si vales, bene est; nos quidem valemus omnes, graciae Deo. Pestis invasit
denuo domum Comandri; ancilla illi abrepta secunda; sed ipse cum suis sanus est.
Pergit pestis terrere nos, raro tamen necat; nudiustercius episcopi aulam
iuvisit abripuitque illi concubinam; ipse relicta arce sua humillimam quandam
casam haud longe a menibus nostris nunc incolit. Regius legatus hic dicit
dominis nostris Senam esse cinctam duobus in locis ab exercitibus regis sui, ita
ut ingredi in illam nihil possit neque egredi. Audimus eciam papam collectum ad
patres suos atque expirasse. Caeterum duo cupio scire ex te: unum, parentne
bibliopolae libros, de quibus scripsi aliquando ad te, an non; alterum, an
receperis nuper literas fratris Iulii Mediolanensis de N. Salutant te fratres et
nominatim Ioannes Tschernerus nunc consul creatus. Si est, quod me facere
volueris aut quod bonum fuerit nos scire, scribe huic nuncio. Interim vale in
domino Iesu, doctissime vir, et Philippum tuum redamare non desine.
^$Ex Curia, die 9. Decembris anni 1555.
^$Tuae humanitatis totus Philippus Gallicius.
<lz>[Adresse ...]: Vero magno viro D. Heinrycho Bullingero, domino suo bonisque omnibus longe colendissimo. Tiguri.</lz>

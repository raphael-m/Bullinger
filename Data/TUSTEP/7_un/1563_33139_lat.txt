<nr>[33139]</nr>
<ae>Johannes Fabricius an Bullinger</ae>
<od>Chur, 4. Oktober 1563.</od>
Zürich StA, E II 376, 98f.
/ Orig.(Aut.)
Gr.
II, 462f.
R.
Tuae literae, reverende in Christo pater, quarto huius mensis
circa prandium mihi sunt redditae; itaque Germanicum exemplar
nunc quidem exscribere non potui; remittam post 8 dies, si
vixero, et te rogo, interim hanc moram boni consulas.
(Dazu a.R.:
"Sed fortassis non petis remitti et hoc exemplari carere potes.")
Scotici regni statum lubentissime audivi.
Utinam Froscoverus
secum exemplaria Apologiae concilii Tridentini contra me
attulisset; certe liber iam est in manibus adversariorum, et
Balingketus, cum esset Feldkirchii, eum inspexit, sed ex manibus
eius, qui habebat, extorquere eum non potuit.
Exscripsit titulum,
qui talis est: Apologia indictionis concilii Tridentini facta a
Pio IIII., pontifice maximo, adversus Johannem Fabricium Montanum
authore Casparo Cardillo Villalpaldeo, Hispano Segoviensi,
doctore theologiae.
Te ergo, reverende pater, vehementer et
reverenter rogo, ut apud Froscoverum mihi hanc Apologiam
procures.
Sed audio Italum quoque contra me scripsisse.
Utinam
nunc habere potuissem hisce feriis authumnalibus; postea enim
concionum moles et mercatus negotia me distinebunt.
Smittaeum Anglum superesse nesciebam.
Transiit hac episcopi
Constantiensis, cardinalis Emsensis, presbyter, homo non
indoctus, qui mihi post amicam de religione disceptationem dono
dedit Smittaei libellum hoc anno Coloniae excusum.
Titulus est de
infantium baptismo contra Iohannem Calvinum ac de operibus super
erogation    et merito mortis Christi adversus eundem Calvinum et
eius discipulos.
Crebra in eo libello et frequens Bullingeri,
Zvinglii Musculique mentio.
Existimo te librum iam pridem
habuisse.
Quaedam obiter inspexi; videtur scriptor nullius
cerebri, plaeraque sunt putida et ex meris mendaciis consuta.
Ego
hunc presbyterum, quod inter alia sciscitaretur ex me causam, cur
subterfugeremus concilium Tridentinum, oratione mea de concilio
remuneratus sum.
De concilio hic nihil, venit Roma, res Gallicas
corrupte et falso narrabat, ut vulgo Romae sparguntur.
Quę de
regno Neapolitano et latronum manu ad d.
Martinengum perscripta
sunt, vera esse affirmabat et ultro regem nominabat.
Addebat
Florentinum militem cogere, quem mittat nomini Philippi contra
latrones; scribuntur eadem Bellizona.
Sed de concilio nihildum
habemus; scio Martinengum, siquidem valet, officio non defuturum;
scribam denuo ad d.
Martinengum.
De d. d. Pergula iam diu nihil
habere potui; sed ne Iulius quidem eius ditionis minister, iam
diu quicquam; satis mirari non possum.
Quid Venetiis actum sit cum percussoribus comitis Bergomatis, qui
ante menses aliquot in templo bombardae ictu est interfectus, ex
scheda apposita intelliges.
Pro certo Venetiis ad d.
Balingketum
perscribitur (literas inspexi ipse) Constantinopolis magnam
partem terrę motu concidisse, die zween drittel söllend
yngefallen syn, et Turcam letaliter decumbere (nescio an horrore
huius terrę motus). Haec sunt, quae nunc habemus.
Die pestilentz
sol in einer wilde im Brättigöuw, uff Tschuders genant, sich
yngelassen haben und zimlich arbeiten; sonst stirbt in Pünten
niemand diser kranckheit, so vyl ich weiß; dan zuͦ Malantz und
Zizers, daa es einmal angesetzt, hats wider nachgelassen.
Ich
gloub khum, das es uns zuͦ Cur werde überhupffen; aber es ist ein
ellend ze hören, was unfründtlichkeit man in disen landen gegen
denen erzeigt, denen diser präß zuͦ huß und hoff kompt etc.
Si quae de concilio habuero, non deero.
Vale, reverende in Christo pater.
Deum rogo, ut te ecclesię suae
et communi patrię diu incolumem et superstitem conservet.
Curię  4. octobris anno 1563.
Acta Glaronensia, ut ad nostros perscripta sunt, integra legi.
Dedit d.
Balingketus integram historiam, Italice quidem, sed
habetis Iulium et alios, qui vertere possint; est memorabilis
inprimis.
Non est, quod remittas.
                                  Tui observantissimus Iohannes
Fabricius.
Amplissimo viro d.
Heinrycho Bullingero, ecclesię Tigurinae
antistiti reverendo, domino suo et in Christo patri honorando.
Tiguri.

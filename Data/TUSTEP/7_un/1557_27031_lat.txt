<nr>[27031]</nr>
<ae>Jan Utenhove und Johannes a Lasco an Bullinger</ae>
<od>Krakau, 21. Februar 1557</od>
<vo>Autograph: Zürich StA, E II 347, 675ff.(Siegel...)</vo>
<dr>Pyper, Jan Utenhove (1883), Beilage 9; Wotschke S. 58.<dr>
<re> </re>
<tx>S. P. Cum sciam, Bullingere observande, vos isthic magno
desiderio teneri cognoscendi aliquid de successu rerum
magistri [oder mag[nifi]ci?] d. a Lasco in Polonia, nolim nunc
committere, quin vobis indicarem sane non omnino esse
infelicem atque hactenus sic satis cessisse ex animi nostri
sententia, tametsi non sine miranda reluctatione Satanae, qui
sibi suoque regno ab ipso non parum metuit. Tanta est enim hic
multis nominibus domini a Lasco passim authoritas, ut ego
verbis exprimere haudquaquam possim. Itaque ille omnes conatus
omniaque studia sua per suos stipendiarios hactenus congessit,
ut eum perderet aut saltem regno pelleret, uti nunc aliqua
saltem ex parte audies. Cum ante duos plus minus menses
episcopi nostri, qui omnes apud regem Warssoviae in comiciis
regni erant, subolfecerunt d. Ioannem a Lasco advenisse, primi
omnium mox convenerunt apud archiepiscopum Gnesnensem una cum
Lipomano, Veronensi episcopo, legato hic pontificio, semotis
arbitris, ut vocant, secularibus. Ubi totum diem consultabant,
quid hic facto opus esset, ut dominum Lasco commodissime omni
regno eiicerent; ere? enim eorum hoc esse; nam ipsum, si
maneat, eorum carnificem fore (quod ipsum episcopu
Cracoviensem diserte dixisse affirmavit Nicodemus quidam), ac
proinde tempestivo opus fore remedio. Ac postridie regem
adeunt, primo Lipomanus, deinde vero reliqui episcopi turmatim
omnes: se compertum habere Ioannem a Lasco advenisse velleque
regem adire, ut cum ipso colloquatur. Quare rogare ac
supplicare se, ne eum ad colloquium admitteret ac faciem ab
eo, si veniret, averteret eo, quod maximmus esset hęreticus
qui nusquam gentium ferretur, ideoque nunc in patriam reversum
.... ac talis hic olim pronunciatus esset, quin potius eum
regno pelleret. Quibus respondit rex, qui alioqui adhuc est
pusillanimior, verum quidem esse ipsum olim a vobis in vestris
synodis hereticum fuisse pronunciatum, verum nec a regno
regnive senatu Ioannemque a Lasco ac suos probare velle se non
hęreticos, sed catholicos etc. Non itaque video, qua ratione
hic vobis condescendam. Tunc aiebant episcopi regem hoc omnino
facere debere, si modo vellet recte consulere tranquillitati
regni sui; non enim dubium esse, quin multę turbę ac
seditiones hic oboriturę essent, si modo hic ferretur Ioannes
a Lasco. Rex vero iussit eos quiescere, iniquam enim esse
eorum postulationem. Illi vero magis magisque insabant neque
finem neque modum ulum facieban, adeo ut rex paulo infensior
pręceperit eis silentium, ut quiescerent et ne ipsi hac parte
amplius molesti essent. Quum vero illi iam viderent primo illo
ariete non successisse eorum conatus, de alia via, qua regium
animum labefactarent postmodum, cogitarunt ac alio quodam die
regem aggressi sunt per mille calumnias, quas impudentissime
excogitarant, asserentes ipsum d. a Lasco (inter alia) venisse
in Poloniam, ut arma sumeret contra regem, ut impleret omnia
turbis et seditionibus, eum obequitare episcopatum
Cracoviensem centum aut ducentis semper stipatum equitibus
passimque iam sub ipsum eius adventum demoliri in templis
omnia pro suo arbitrio, et id genus alia multa, quę omnia ita
constanter referebant firmiterque affirmabant, ut rex
sinistrius quippiam ceperit suspicari de d. a Lasco eique
infensior esse, donec cum procere quodam affine d. a Lasco rex
de eo ipso expostulasset. Ille enim dixit regi omnia nihil
esse pręter meras calumnias impudentissime confictas ab
ipsius adversariis hocque regem sibi persuadere posse; se enim
in veritatis stabilimentum hic fidem suam ac etiamnum vitam
pig-noris loco interponere velle. Ad huius verba deum regius
animus cepit mitescere, aitque illi rex: "En scis eiusmodi
turbas et seditiones magnorum regnorum excidii occasionem
plerumque fuisse. Quamobrem dic domino a Lasco, ut ipse inter
vos (qui ei sanguine et affinitate iuncti estis) religionis
negocium pacifice agat. Videbit et ipse brevi, quod ego
maiorem rationem dei quam hominum sum habiturus." Quod ut deus
suo spiritu det, ad incrementum regni sui, oro obnixe. Reliqua
ex literis ad dominum P. Martyrem. Iussi, ut tibi testamentum
ex nostra versione, utt cognoveras, mitteretur; quod an factum
sit, nescio ac proinde denuo nunc idem iussi, si factum non
fuerit. Rogo autem, ut, si quid in ea versione indignius
animadvertas, nostro significes Micronio, quod ipsum ut
facerent alii plurimi doctissimi viri, quorum aliquot tibi non
ignotos esse scio, rogavi. Illud etiam fratres omnes, qui hic
operam suam collocarunt, diligenter sunt facturi; nos enim
posthabita omni humana gloria in hoc sumus, ut veritas divina
emergat Christoque domino sua salva maneat gloria. Qua in re
rursum rogo, ut succisivam aut saltem extraordinariam horam
unam aut alteram interdum colloces. Porro de inquisitione illa
Hispanica iam introducta in nostam Flandriam ac etiam
Antverpiam ad nos literis est perlatum. Deus tandem misereatur
nostrorum in Belgico. De Frisia Orientale mussitatur etiam
nescio quid sinistrius de invehendo Lutheranismo; verum nihil
adhuc habemus certi. Si quid isthic est rerum novarum, fac nos
certiores meoque nomine saluta d. Bibliandrum, d. Gualterum,
d. Bernardinum, d. Wolfium, d. Gesnerum ac d. Zwinglium, cuius
nuptiis interfueram, tuamque filiam, eius coniugem, ac vale in
Christo domino, cui ego te cum chara tua coniuge ac liberis
tanquam ministeri commendo ex animo.
<odtx>Cracoviae 21. februarii anno 1557.</odtx>
^$Tuus ut suus Ioannes Utenhovius.
^$[P.S. von a Lasco:]In hisce meis hic ini...s tu ipse
intelligere potes, mi Bullingere, quantum mihi sit ocii, nempe
nihil. Quare dabis veniam nunc meo silentio, alioqui ex his
Utenhovii nostri literis omnia nostra cognosces. Vale et
fratres istic nostros omnes verbis meis officiossime quaeso
saluta, quorum omnium precibus me commendo. Expecto summo
desiderio tuas literas, quibus mihi ad ea respondeas, quae
Wratislaviae ad te mense novembri scripsi.
^$Io[annes] a Lasco manu propria.
<lz>[Adresse ...]: Pientissimo iuxta ac eruditissimo viro
domino Henricho Bullingero, pastori Tigurino vigilantissimo,
amico ac fratri suo perpetuo honorando. Tiguri.</lz>

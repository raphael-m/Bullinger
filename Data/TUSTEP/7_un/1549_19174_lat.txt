<nr>[19174]</nr>
<ae>Georg Frölich an Bullinger</ae>
<od>[...], 15. Juli 1549</od>
<vo>Autograph: Zürich StA, E II 346,256.(Siegel...)</vo>
<dr> </dr>
<re> </re>
<tx>S. Diucius committere non possum, quin te amicum unice
observabilem salutem, ruat interim cęlum et parturient montes.
tu tuique sunt mihi preciosissimi super aurum et topastam. ut tu
valeas, avide scire cupio. Ego Kauffburnęgenus plane Scithicum
dego, ubi aedes pro uxore et liberis emi, ad quas, si quando
dominus me ad se vocaverit, diversuiri sunt. Abstulissent
profecto me iamdudum tum temporis iniuria tum pietatis verę
interitus, nisi dominus singulares mentis vires tribuisset. Sed
age, cur tocies pręsagita et in promptu stans calamitas vobis
tam diu pręcavetur? Certe a domino est, qui hostes hostibus
implicat, suos a malis tantisper liberaturus; cui laus, honor,
virtus et gloria perpetim, amen. Rerum novarum nihil habeo
aliud, quam quod rex quidam barbarus apud barbares quidem et
Arabes paulo ante prodierit, qui tam Hispanis quam regi
Portugallię innumeras civitates vi et armis debellavit atque in
suam dicionem coegit. Id haud dubie quędam immutavit consilia;
id, inquam, dominus fortis fęcit facturusque est mirabilia
multa solus.
^$Saxones et Misnenses crebro scribunt ad amicos nostratium sese
adhuc ab Interim esse immunes et liberos, ducem autem Mauricium
adeo furiis exagitari, ut requiem non capiet, nisi vel vino vel
scortacione plęnum. perseverant autem Magdeburgenses in
anathemate ipsis inflicto; utinam vere pie agant cum sciencia et
non tantum periculi partem ob supersticionem paciantur. Cęsar
nulli curialium intra plures dies est visus; principe
Hispaniorum hincinde ambulante ipse Bruxellę dicitur
delitescere. Quid futurum sit, nescio. Augustę evangelium adhuc
predicatur, si modo id sine correpcione pravorum morum,
impietatis et idololatrieę fieri potest.
^$Filius mihi quasi unicus est Ionas Lętus, qui ab optimo viro
D. Iacobo Funcklio et fratre meo Ambrosio Blaurero prima
elementa didicit. Illum nunc propter preceptorum penuriam domi
foveo, sciens quam male negligatur puer bonę spei. Si ergo
poteris illi pro pecunia tolerabili prospicere, ut Tiguri
literis imbuatur et alatur, oro te per Christum, ut rescribas;
quem tuo tandem consilio propediem ad te missurus sum.
^$Scribe Blaurero meo, si fieri commode potest, me eundem erga
ipsum esse, qui semper fui, nil me magis anxium reddere, quam
quod exulantem ipsum nec solai nec iuvare queam. Possem quidem
solari, si literę tuto ad eum perferri queant; possem et
iuvare, nisi facultates minores essent, quam ut magnę
necessitati succurrant. Fac me cerciorem, ubi agant fratres
laureri, Zviccius et Iacobus Funcklius; Gabrielem Tyguri esse
opinor. Quos singulos una cum singulis tuis symmistis,
consulibus et scribis salvos esse percipio. Vale.
<odtx>15. iulii anno 1549.</odtx>
^$Tuus G[eorgius] L[aetus].
<lz>[Adresse ...]: Dem errnhafften unnd hochgelerten herren
Heinrichen Bullinger Zurch etc. meinem innsonnders gunnstigen,
lieben herren, ze hannden. Zurch.</lz>

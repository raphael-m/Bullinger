<nr>[40021]</nr>
<ae>Bullinger an Hans Rudolf Bullinger.</ae>
<od>(Zürich), 3. März 1570.</od>
<vo>Zürich ZB, Ms F 37, 423. / Orig. (Aut.)</vo>
Gott mitt uns. Fürgeliepter sun, dißmals hab ich dir nüt
zuͦ
schriben, hab aber funden in diner camer ein zerryßnen
calender diß jars, da ich ettwas verzeichnuß noch funden.
Die schicken ich dir hiemitt, obs dich filicht nutzte und
dir vor schaden were. J[unkher] Hans Meyß ist frisch
und gesund, hat gester har geschriben; das ist, sin brieff,
den er imm welschen land geschriben, ist vorgester har
kummen, und hab ichs nächt verstanden. So ist ouch ein
brieff an dich; Heinrych hat ouch einen an inn geschriben.
Acht wol, er werde dir dinen ordnen. Er wirt 11. oder 12.
martij heym komen. Gester sind die knaben imm namen gottes
mitt einandren darvon gefaren Rodolff Zwingli, Rodolff
Walthart und Bernhart Meyer von Knonow etc. Gott gäbe inen
sin gnad; der beware ouch dich, Susannam, Lisenbethli und
das gantz huß. Noch hab ich nüt von Glaris empfangen.
Datum frytags 3. martij, da der mertz ein rostigen, hürninen
schnabel hatt. Gott wölle, das er damitt nitt die räben
abbick, 1570.
Alles volck gruͤst üch.
H[einrych] B[ullinger].
Minem lieben sun Hansen Rodolffen Bullingern, pfarreren
zuͦ
Berg.

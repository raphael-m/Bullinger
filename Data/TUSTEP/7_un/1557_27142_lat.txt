<nr>[27142]</nr>
<ae>Agnes Dluska-Kottwitz an Bullinger</ae>
<od>Iwanowicze, 19. Juli 1557</od>
<vo>Autograph: Zürich StA, E II 367, 59.(Siegel...)</vo>
<dr>Wotschke, S. 67f.<dr>
<re> </re>
<tx>Gratia et pax dei, patris nostri caelestis, sit tecum per
Christum Iesum, unicum redemptorem fidelium. Amen.
^$Opinio, quam conceperam non bonam de filiis meis, reverende
ac in Iesu Christo dilecte frater Bulingere, iam plane ex
animo meo exempta, fidem enim ego scriptis dominationum
vestrarum adhibeo maximaeque consolationi mihi tuae literae
fuerunt. Ex illis enim cognovi dominum nostrum caelestem per
sua media bonum finem fecisse harum seditionum (ut ita dicam)
inter ref. dominum Vuolphium, hospitem filiorum meorum, et
Ioannem Thenaudum praeceptorem illorum praeteritum. Gratia
itaque deo et laus perennis sit. Ego, quia me liberata ex hac
cura et timore de meis pueris deus ordinavit in locum mei
tantos insignes viros, qui in instituendis ac educandis filiis
meis id oneris subeant, gaudeo in domino precorque, ut id quod
coepit, perficiat in bonumque finem deducat. Praeterea grata
mihi plurimum est oratio mutua ecclesiae vestrae sanguine
Christi redemptae, quam pro me et pro aliis fidelibus Christi
membris facere non obliviscimini.
^$Tum non minus iucunda singularis adhortatio tua, qua hortaris
me, ut pergere semper non desistam in pietate, fide,
dilectione et omnibus bonis christianis operibus. Dominus
augeat/wiederholt super te benedictiones suas hic et in futura
coelesti/colesti? ac sempiterna vita . Tandem te valere in
domini laudem et gloriam ecclesiaeque illius consolationem ex
animo cupio.
^$Dat. ex Iwanowicze 19. iulii anno domini 1557.
^$Tui deditissima Agnes Dlusska de Mirow.
<lz>[Adresse ...]: Et pietate et eruditione variisque dei
donis ornatissimo d. Heinricho Bulingero, fideli verbi dei
ministro, fratri per Christum coniuncto mihi sincere dilecto.
Tiguri.</lz>

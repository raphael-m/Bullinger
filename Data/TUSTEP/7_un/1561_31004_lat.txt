<nr>[31004]</nr>
<ae>Johannes Myliagrius (Rietmüller) an Bullinger</ae>
<od>
Bischofszell, 6. Januar 1561.</od>
<vo>Zürich StA, E II 375, 650. / Orig.(Aut.)</vo>
<re></re>
<tx>S. D. Habeo tibi gratias immortales, vir eruditissime, quod primus in mea afflictione mihi et pietatis et christianae constantiae calcar addideris.
Incredibile est enim, quam exosculatus sim literas tuas, quas per Fab[ricium], civem nostrum, perferendas ad me curasti.
Intellexi amicitiam nostram contractam adhuc permanere integram.
Rarum fuit id cerne anno praeterito (qui fuit schaltjar motus iniquitatis) praesertim ecclesiae Alsaticae.
Rogo itaque, ut pro me sollicitus sis, quum nunc
caream me  charissimo Erbio.
Tu vicem eius nomine ecclesiae commissae mihi loco patroni et seduli adhortatoris praestabis.
Intra sex menses nullas accepi literas nec ab Erbio nec aliis amicis olim constantissimis; quales nunc sint, cum fortuna vultum contraxerit, deus novit.
Ego vero saevienti fortunae resistere non valeo ullis rationibus quam patientia, quae ne eripiatur nobis, precor tibi tuisque foelicissimum auspicium huius anni.
Si quid scripserit Erbius ad te, facito me certiorem.
De rebus
meis audies vivam epistolam.
Satis importune indicavit profectionem suam ad vos; ignoscas ergo insulso et incondito calamo.
Salutant te Wolph[ius] et Erhard[us] Lab[hardus]. Vale.
Episcopicellae anno 1561 epiphaniae domini.
                                                            Tuus Ioannes Myliagrius.
Eruditionis et pietatis non vulgaris viro d.
Heinrycho Bullingero, ecclesiae Tigurinae pastori vigilantissimo et patrono suo colendo.
^$Zürch.

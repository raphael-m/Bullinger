<nr>[35125]</nr>
<ae>Johannes Fabricius an Bullinger</ae>
<od>(Chur), 31. Dezember 1565.</od>
<vo>Zürich StA, E II 378, 1710. / Orig.(Aut.)</vo>
Gr.
II, 658.
S.  Reverende in Christo pater, cum neminem habeam, qui ad vos proficiscatur, praeter hominem Italum, mihi ignotum, brevissimus sum.
Tuas accepi omnes
superioribus septimanis, hac tamen nullas.
Ego, postquam ultimas scripsi, denuo in gravissimum morbum incidi, ita ut etiam medici de vita fuerint solliciti.
Est quidem calculus; sed accesserunt tam
obstinatae obstructiones, ut ne clysteribus neque pharmacis cedere voluerint.
Interim totum triduum cruciatus maximi.
Sed dei gratia rectius habeo et concionor.
Hic tam alta nix, quanta hominum memoria nunquam fuisse perhibetur.
Nemo peregre proficiscitur, sed ne potest quidem.
Nunc agitabatur negotium de foedere
instaurando.
Legati hic sunt.
Vellent redire domum; communitates enim adire non possunt; sed domum quidem reverti possunt.
Also wirt man's uffzüchen biß ein
ander maal.
Alpes clausae sunt.
  -     Pontifex certissime mortuus; de eo non dubium; dicitur veneno sublatus.
Nunc etiam pro certo nunciatur statim post
mortem pontificis Emsensem cardinalem, episcopum Constantiensem, cum omni familia confossum.
Gabriel et Hannibal in castello quodam munito se continent; sed
existimantur et ipsi nunc interfecti; dicebantur enim obsessi.
Sunt Paleani ducis et Caraphae mortes.
Quod ad pecunias attinet, nemo est Ragatii* (*Ragotii?),
qui vobis quicquam debet, nec vos cuiquam debetis aliquid.
Cur tu mittis nummum coniugi? Annon animam tibi debeo? Sollicitum me reddis, qui tam exacte mea ad calculum revocas, cum tibi nihil non debeam.
Ago tibi gratias immortales.
     Haec te scire volui.
Capita scripti Heydelbergensis cum proximo certo nuncio
remittam.
Qui veniunt Oenoponte, affirmant parva futura comitia aut nulla; principibus cum Maximiliano non convenire.
Sed plura proxime.
Vale, reverende in
Christo pater.
Comi 7. huius mensis circa horam 4. diei, ut Itali numerant, tres soles conspecti.
Scis item ante triumviratum Romae factum; sy werdend einander ums baapstumb
rouffen.
Pontifex dicitur mortuus 9. decembris.
Cardinalis Vercellensis Sabaudus sol in der waal syn.
Pridie calendas ianuarias 1565. Subito.
T[uus] F[abricius'.
Amplissimo viro d.
Heinrycho Bullingero, domino suo et in Christo patri reverendo.
Zü[rich, an] herr Bullinger.

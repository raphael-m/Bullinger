<nr>[27005]</nr>
<ae>Georg Frölich an Bullinger</ae>
<od>[...], 3. Januar 1557</od>
<vo>Autograph: Zürich StA, E II 346, 359.(Siegel...)</vo>
<dr> <dr>
<re> </re>
<tx>Proxime tuę cum responsione sacramentaria recte ad me
latę sunt, pro quibus gratias tibi ago immortales; valde enim
tui foetus me delctant. Ego 27. decembris ex comitiis
Heidelbergam vocatus domum veni, ad 4.ianuarii deo volente eo
iter arrepturus. Nescis, frater, quanta nostratium tepiditas
sit circa evangelii negotium; fere omnes sunt homines inflati,
temerarii, arrogantes, avari, utinam ab adversariis non
corrupti, temulentiam quotidianam et id genus alia taceo. De
colloquio habendo utrobique consensum est, de modo autem et
tompore non item, nisi quod ad tempus idoneum sit
protrahendum, ergo ad kalendas Graecas, quod etiam est longe
consultissimum. Ratione religionis pacem quęrunt omnes,
diversa autem intentione, quidam pie, quidam impie. Mihi
videtur negotium verę religionis nihil egere pace impiorum
neque ea de causa nobis quicquam paciscendum esse, modo
politica pax sit firma. Philippi Melanchthonis ad vos data
epistola novi quippiam adferet, nisi fuco sit obducta. Atqui
utinam vir is sibi animum semel adsumat viriliterque agat. Ego
illi sepicule, quam potui fidelissime, scripsi; sed pręter
salutationem et quasdam perorationes alterius nomine ęditas
nihil remisit. Ipse nunc grande us et natura pusillanimis ad
exilium inhabilis est; ideo, ni fallor, rumore de sua abitione
sparso isti malo facile medebitur.
^$Ionas meus nondum 20 annos natus parentibus insciis duxit
uxorem filiolam Mauricii Pullingeri in Druchtelfinden, nobilis
cuiusdam pauperrimi, quę preter honestatem et formam nihil
habet et sic sat dives est. Ego etsi constitutionibus nostris
fultus possem istas puerorum insanias impedire, attamen vitę
meę nolo maiorem inquietudinem imponere, sed patri nostro hec
atque alia incommoda lubens committo. Propter sanctum
Zvinglianismum veritatem ipsam potius dixerim, plus patior
quam mirias aliqua Lutheranorum; in me nihil desyderaretur,
dummodo in verba quorundam, qui ne sibi ipsis quidem constant,
iurarem. Verum, qui me in potimo proposito consenescere
voluit, in eo me ad ultimum spirans halitum et ultra
conservabit. Multa decrevi cum principe locuturum; si quid
expediero, tu rescires.
^$Comicia suppetias contra Turcam, utinam non pro Turca, secum
trahent. Maius autem dissidium inter nos quam antea nunquam.
^$Pactionem inter marchionem Albertum et adversarios suos
haudquaquam expecto, sed potius bellum imbellissimum, excidium
scilicet imperii, quo tandem Helvetię vaccę boatu gaudeamus.
^$Vale et saluta salutandos.
^$2. ianuarii anni 1557, cuius inicium, progressus et finis sit
tibi bonisque omnibus felicissimus.
^$De Laurentii Agricolę successibus certior reddi cupio. Plus
is solus brevi tempore commodi fęcit quam mille Saxones.
^$Tuus G[eorgius] L[aetus].
<lz>[Adresse ...]: fehlt.</lz>

<nr>[23108]</nr>
<ae>Ambrosius Blarer an Bullinger</ae>
<od>Biel, 7. Juli 1553.</od>
<vo>Zürich StA, E II 357, 410. / Orig.(Aut.)</vo>
^&xZu diesem Brief / Zart / siehe Umschlag in Reinhards Schublade!^&X{
S.  Supra modum nuper mihi doluit, mi venerande
charissimeque Bullingere, quod Vitoduro huc rediens istac
transire nulla commoditate licebat. Erat enim mihi in
Harundineto<f1>Rohr (Kt. Zürich).<fe> haud levis momenti negocium, quod etiam absente
consobrino conficere poteram; illinc vero Tigurum vehi atque
inde Badenam audiebam nonnisi satis magno itineris dispendio
fieri posse, cum a Badeno Tigurum nihil minus quam
Harundinetum (si vera audio) distet, quamquam nec itineris
nec sumptuum ratio quicquam me movisset, si non conducticii
vectores nostri reditum ad suos vehementer maturantes multum
se difficiles et invitos ad istam iacturam (ut ipsis
videbatur, praebuissent. Erant omnino mihi, de quibus tecum
conferre animus erat, id quod facturum me non absque insigni
quodam fructu meo sperabam, ut tu quidem hic nullum, ego
vero magnum omnino damnum fecerim, quod rursum te non
invisi; sed spero hoc, quicquid est, alia occasione, quam
dominus suppeditabit, sartum iri.
Vituduri in quartum diem hęsi cum germano fratre propter
demortę optimae patruelis nostrę Dorotheę relicta
illic bona, quorum nos iamdudum hęredes instituerat; sed
optimus ille tuus senex, cuius tum conciones attentius
audiebam, nunquam me salutavit, quod tamen iam antea a
multis annis, quoties Vitodurum venissem, officiose facere
etiam in hospicio me conveniens solebat, ut plane
intellexerim animum viri non tam a me alienatum quam male
sibi ob factam mihi gravem iniuriam conscium. Ego, qui ex
animo peccatum illud condonavi, prior etiam ad cęnam hunc
vocassem, nisi me sibi hac re minime gratum facturum boni
quidam viri et amici admonuissent. Uxorculam meam cum forte
fortuna obviam haberet proxime templum, amanter quidem
salutavit, ecquid valeret ac viveret, aliaque nonnulla
rogavit, de me vero ne gry cum ea locutus. Alter ille d.
Mathię symmysta<f1>Johannes Zart (Sardenus), laut Blarer BW III 202. (Dieser war 1546 Provisor in Thun; s. Adolf
^#/+Schaer-Ris,^#/- Die Geschichte der Thuner Stadtschulen, Diss. phil. Bern, Bern 1919, S. 45.).<fe> me vix adhuc oppidum
ingressum valde quam humaniter excepit, iterum atque iterum invisens seque ultro etiam mensae nostrę convivam adhibens, quo profecto nomine
non vulgari me sibi beneficio arctissime devinxit. Sed de
iis forte plus satis a me, qui si ea omnia ad te perscribere
vellem, quę integerrimi quidam homines de illatis mihi
iniuriis bona fide exposuerunt, et tibi valde molestus nec
mihi interim nec cuiquam esse commodus.
Mitto hic, quę non pridem ex Pannoniis Superioribus
pariter et Augusta accepi, quamquam iam fortasse omnia ad te
ab amicis aliunde sunt scripta. Nolui tamen deesse veteri
nostrę in iis rebus scribendis officiositat, id quod ut
ipse quoque vicissim facias, vehementer te etiam atque etiam
rogo. Precemur vero supplicibus votis dominum, ut Germaniam
nostram syncera primum solidaque resipiscentia, deinde vera
perpetuaque in se pace propicius donet nec sinat in sua
ipsius viscera diutius hunc in modum crudeliter debacchari.
Bene vale, mi anime, cum tua tota familia, quam meis
meęque verbis accurate reverenterque salutabis. Salveant
in Christo sanctissimi et optimi viri d. Pellicanus,
Theodorus, Gvaltherus, Wolfius, Zvinglius, Lavaterus cum
reliquis omnibus administris tuis in opere domini, qui nos
in Christo diligunt, quorum sacris precationibus cęlesti
patri nostro per Christum commendari unice cupio, tuis in
primis.
D. R[odolpho] Gvalthero, primario nostro amico de me
totaque familia mea optime merito fac diligentissime me
excuses, quod se nuper non convenerim; neque enim, ita me
Christus amet, factum id est, quod illum negligerem, multo
minus quod contemnerem, sed quod nulla prorsum ratione istuc
potuerim, nisi omnino intempestivus interpellator illi esse
voluissem. Tigurum certe post octavam horam pomeridianam
venimus, ut nusquam a cęna prodire licuerit; postridie
vero mane in templum me contuli, ut tantum theologum et
amicum de Christi triumpho dicentem cum multis aliis audirem
ac mox deinde a concione compellarem, ubi prius illud valde
mihi feliciter successit, quandoquidem ascensionis Christi,
vindicis nostri, a Luca conscriptam historiam tam docte
graviter atque omnino pathetice enarrabat, ut ipse quoque
animo iam in cęlos mihi sublatus viderer; posterius
quominus assequerer, faciebant intercipientes me
Constantienses mei veteres amici cum Tigurinis nonnullis, a
quorum salutationibus antequam me subducere possem, elapsus
iam erat optimus Gvaltherus, et hospes urgebat prandium.
Meridie te invisebam; ipse vero nosti, ut tumultuanter ac
velut in transcursu istuc fecerim, deinde doctissimum
Theodorum ac postea pientissimum Pellicanum pari
festinatione obiter salutabam. Interea nunciabatur
consobrinus Zviccius cum uxore et filio maximo natu
advenisse meque operiri in Gladii hospitio, quo fiebat, ut
mox eo me reciperem praeterito et insalutato id temporis
Gvalthero, cum paucis mihi conferendo amico, quem tamen vel
a cena vel in crastinum modis omnibus convenire proposueram.
Sed enim ita mihi alia ex aliis miscebantur negocia, ut omni
temporis spacio exclusus haudquaquam, quod ipse mihi
constitueram, efficere potuerim, id quod tamen vel ideo
levius aliquanto ferebam, quia certum erat in reditu plenius
os frui in domino et abunde compensare, quicquid tum
officiorum a quoquam in me videri poterat merito desiderari.
Quę sane spes cum ipsa quoque me, quod iam supra
commemoravi, frustrata sit, nihil est reliquum, nisi ut meam
potius quam vestram vicem doleam; vobis certe nihil ex meo
vobiscum, mihi vero permultum ex vestro mecum colloquio
confirmationis et spiritualis consolationis accedere
potuisset, quamquam interim ego amantem et magnopere
observantem vestri syncerum animum meum, quem semper erga
vos et habui et habiturus sum, quoad eius fieri potuisset,
declarassem. Sed continget nobis, spero, alia alio tempore
bene fortunante Christo omnia ista faciendi commodior
occasio. Vos me velut cunctum vestrum in Christi visceribus
constanter diligite ac piis precum vestrarum suspiriis
perpetuo fovete, tu inprimis, mi venerande charissimeque
B[ullingere], qui scis, quam te iam inde a multis
annis et impendio amaverim et reverenter suspexerim. Vale.
Bielis  7. iulii anno 1553.
T[uus] Ambrosius Bl[aurerus].
[Adresse fehlt.]

<nr>[20198]</nr>
<ae>Lelio Sozzini an Bullinger</ae>
<od>Wittenberg, 28. August 1550.</od>
<vo>Zürich StA, E II 359, 2858. / Orig.(Aut.)</vo>
Has tibi mitto, ut clare intelligas nunquam ad lupum
conclamari, quin sit
aliquid in vicinia. Ex eisdem harum ecclesiarum statum
praesentem brevique
futurum facile poteris animo comprehendere. Hic sit finis,
neque literis
superiore hebdomade scriptis est, quod addam detrahamve.
Illas vero accepisse
vos qui dubitarem, cum lator fuerit quidam magister noster
Tigurinus, ex quo,
reliqui si quid erat, cognovistis certius sive de aliis sive
de ipso me, quem
tuum tuique studiosissimum esse fore in perpetuum miror, si
dubium, si scrupulum
adhuc ullum habes, si habes, quod sciam et eximam, si non
habes,  idem et tuis
suade symmistis, ut persuadeant sibi declarentque mihi
tanquam re sua utendo.
Hoc tantum peto, hoc tantum rogo a vobis impetrari sinite
impetratumque
ostendite et valete in domino faelicissime  Witembergę
20. augusti 1550.
Laelius Sozinus.
Doctissimo optimoque viro domino Henrico Bullingero,
plurimum observando.
Tiguri.

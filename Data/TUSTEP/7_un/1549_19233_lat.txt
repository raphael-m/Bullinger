<nr>[19233]</nr>
<ae>Johannes Gast an Bullinger</ae>
<od>[Basel], 26. August [1549]</od>
<vo>Autograph: Zürich StA, E II 366, 127.(Siegel...)</vo>
<dr> <dr>
<re> </re>
<tx>Salve iterum atque iterum. Omnia bella spirare, Germaniae
vastitatem indicare non mirum; peccata nostra id iam olim ferre
debebant. Uno impetu volunt adversarii nostri evangelium Christi
perdere ac radicitus extirpare, licet non cogitent Christum suam
ecclesiam habiturum invitis inferorum portis. Utinam Helvetia
tandem saeperet et de pace seria cogitaret; dissidia enim illa
intestina si auxerint sese, omnino nos perdent ac ausum hostibus
nostris hereditariis dabunt nos aggrediendi idque non uno in
loco. Constantia erit propugnaculum forte contra vestrum agrum;
Dola munitur contra Bernates; Paganis erit multum negotii cum
Gonzaga Mediolanensi, et Rheti proprium habebunt hostem, qui eos
divexaturus est. Gallus ingentem cladem sensit ab Anglo, qui
multum damni illaturus est Gallo, nisi totis viribus restiterit.
Caesaris doli hic apparent. Postquam ambo reges vires proprias
attriverint, pecunias in res bellicas insumpserint, aderit
oportuno tempore et aleam belli tentabit cum lassis et
exhaustis. Utinam Helvetia hęc cogitaret et patrię terrę
pacem non contemneret. Quis enim malus genius corda nostra
obnubilat, ut, quę ventura sunt, cogitemus minime. Certe nos in
causa sumus et peccata nostra. Sępius cogito propheticum
Lutheri dictum de Helvetia dissolvenda sub iugumque mittenda, et
dissidium illud dabit occasionem hostibus nostris dictum illud
adimplendum. Verum de iis rebus alias.
^$Frobenio debes 3 fl. eamque pecuniam domino, apud quem filius
illius convictorem agit, dabis.
^$Scripsi domino Rihelio, ut libros Sturmii ad me mittat, quos tu
in scheda significasti, et promisit se velle mittere brevi; eam
ob rem ne sis sollcitus te accepturum hos libellos. Diacosii
hodie congregati audiverunt houptman Frölich garrientem, et
adiectis conditionibus in fędus Gallicum nostri consenserunt.
Dominus bene fortunet illud negotium. Sancietur illud fędus
absque dubio non sine sanguine innocentum.
^$26. augusti.
^$Tuus G.
<lz>[Adresse ...]: Domino Bullingero suo.</lz>

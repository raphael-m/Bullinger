<nr>[33153]</nr>
<ae>Jonas Grasser an Bullinger</ae>
<od>Basel, 30. Oktober 1563.</od>
<vo>ZÃ¼rich StA, E II 375, 700. / Orig.(Aut.)</vo>
S. D. Mitto cum tuis literis, doctissime Bullingere, librum
vocabulorum rei numariae, ponderum, mensurarum etc.
et hunc tibi
muneri dono neque pro donis tuis praestantibus tibi, ut debeo,
gratias ago, quoniam, quibus id verbis faciam, non invenio.
Verum
pro gratiarum actione amorem mutuum fidemque repono, quibus te in
sinu fero nec discingor.
Quare sic velim (mi Bullingere) penitus
tibi persuadeas me omnibus rebus iis, quae ad rationes tuas et
commoda pertinebunt, diligenter curaturum, ut, quam de meo erga
te amore benevolentiaque opinionem habes, ea nunquam fallat,
utque in me uno facile omnium amicorum tuorum, quos amisisse te
doles, studia et officia cognoscas.
Confessioni Basiliensi nihil
additum nihilque detractum est, sed integra et ex veteri
exemplari deprompta atque impressa est.
Novi, quod ad te scribam,
in praesentia nihil habeo.
Oro deum, patrem domini nostri Iesu
Christi, ut te tueatur, uti ecclesiae suae commodis et utilitati
diu inservire queas.
Tu vicissim pro fructu meae vocationis ora.
Vale.
Tibi plurimam salutem asscribunt fratres, d. Lepusculus, d. Severinus<f1>Erzberger(?).<fe>, d. Battmannus. Salutem meis verbis nuncia doctissimo
viro d. R[odolpho] Gvalthero,  d. Wolffio, d. Hallero et
reliquis, quibus saltem nomine notus sum, in primis vero
Zvingglio mihi semper amantissimo.
Iterum vale, mi pater, qui
mihi semper haeres es in medullis neque unquam tui me capiet
oblivio, dum spiritus hos regit artus.<f1>Vgl. ^#/+Vergil,^#/- Aeneis, 4, 336.<fe>
Vale et salve.
Basileae  30. octobris 1563 raptim.
             Tuus ex animo Ionas Grasserus, Basiliensis ecclesiae
minister
                                                    in Rynach.
Ornatissimo viro m.
Heinrycho Bullingero, ecclesiae Tigurinae
episcopo vigilantissimo, amico et fratri suo charissimo, domino
meo plurimum colendo.
Tigurum.

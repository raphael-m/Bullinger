<nr>[29107]</nr>
<ae>Johannes Acronius Frisius an Bullinger</ae>
<od>
Basel, 12. Juli 1559.</od>
<vo>Zürich StA, E II 338, 1578. / Orig.(Aut.)
Salus sit tibi in domino.
Proxima hyeme, vir humanissime, ad te quoddam scriptum una cum literis d.
Gerardi Campii misi, ut tuam cum aliquot doctis viris censuram de scripto ipso feres, quod Gerardus conquaeritur se diu expectare aut saltem vestram censuram rogatque plurimum vos, si contulistis ea de re, ipsi quam primum rescribatis aut mihi significetis, quae sit vestra sententia, quo ipsi, quam primum potero, rescribam.
Habet etiam multa adhuc domi a viro quodam docto in sacris conscripta, quae libenter velit hu c
transmittere et vestrae censurae committere, si vobis non foret nimis molestum tantos suscipere labores.
Cuperet ea, quae non consentirent cum vera religione, vos in margine notare et, si maiori ex parte non valerent, in universum damnare, imo ut vestro iudicio starent et caderent.
Non ausus fuit mittere, ne vos gravioribus rebus occupati haec relinqueretis diu absque vestrae consoria nota.
Studet ea primo quoque tempore in lucem aedere, modo fiat ad hominum salutem.
Oro igitur, vir
eruditissime, si vobis non fuerit nimis molestum haec scripta legere vestrumque iudicium de iis ferre aut ipsi, quam primum potestis, rescribatis aut mihi vestram voluntatem indicetis [Dazu a.R. ".......us totum.....r fere aequa .......novo [t]estamento.") Misi nuper aliquot absurdissimas Davidis Georgii opiniones tibi; brevi deo volente rem paulo manifestius tractabo.
Ego arbitror nullam a condito mundo fuisse magis absurdam opinionem ab homine omnium linguarum et disciplinarum imperitissimo
traditam.
Sępe cum homine ędi et bibi; visus est mihi homo prudens, quamvis aliquando suae haereseos specimen aliquod pręberet.
Vale in domino.
Basileę an[no] 1559 die 12. iulii eadem hora, qua Gerardi literas accepi..
                                            Johannes Acronius Frisius, tui studiosus.
Doctissimo fidelissimoque Tigurinae ecclesiae antistiti, domino Henrico Bullingero, domino semper colendo.
^$Tiguri.

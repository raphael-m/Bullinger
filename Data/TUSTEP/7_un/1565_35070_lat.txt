<nr>[35070]</nr>
<ae>Bullinger an Johannes Fabricius</ae>
<od>Zürich, 27. Juli 1565.</od>
<vo>Zürich StA, E II 373, 595. / Orig.(Aut.)</vo>
S. D.  Tuas accepi, amice et frater charissime.
Similia de Melitensium insula adferuntur aliunde; sunt tamen, qui spargant Turcam accepta clade discessisse;
verum procurator non credit.
Aestus, qui vos vexat, nos quoque mirum in modum excruciat.
Pestis circumquaque grassari incipit; nemo dum ea apud nos est
correptus.
In urbe et agro Bernensi saevit, Clavenae quoque serpit; dominus liberet nos a malo.
Pestem episcopalem perinde timeo; nisi enim dominus sequester
fuerit, aegre res sine pugna dirimetur.
Res novae nullae sunt; audies multa a d.
legato.
Hoc memoratu dignum videtur, quod consul ex comitiis rediens mihi
narravit se nullis unquam comitiis interfuisse, in quibus minum fuerit litium; Pagos per omnia fuisse benignos.
Optime vale cum tuis.
Saluta amicos et inprimis d.
legatum.
Tiguri  27. iulii 1565.
Bullingerus tuissimus.
Praestantissimo viro d.
Ioanni Fabritio, Curiensis ecclesiae fideli ministro, compatri et fratri meo colendissimo et longe charissimo.
          Chur.

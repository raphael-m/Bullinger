<nr>[24251]</nr>
<ae>Ambrosius Blarer an Bullinger</ae>
<od>(Biel), 11. Dezember 1554.</od>
<vo>Zürich StA, E II 357, 423. / Orig.(Aut.)</vo>
Bl. III,  277f. Exc.
Ep.Calv. 2060 (XV, 344f) Exc.
S.  Tuas mihi consul Fuchsius<f1>Peter Fuchs.<fe> reddidit, qui nunc abest, quod
rusticorum insolens pervicacia nondum prorsus sit expugnata,
qui egerrime eum, qui noster est, suum etiam magistratum
agnoscunt, cum tamen in libertatem ipsi sese asserere nullo
iure aut facto etiam queant. Evangelium nunquam habuerunt in
precio, cuius etiamnum doctrinam contenptim valde recipiunt,
et nunc tamen vix adducuntur, ut illi se subdant, qui olim
fuit pontificius sacrificulus. Sagend, ob sy muͤssind eim
pfaffen schweren, sind gantz ruch und ungschlacht ac nihil
non tentarunt, ne isiti iugo duricervicum collum subdere
cogerentur. Aber es muͦß sin. S[amuel] Witenbachus<f1>Samuel Wyttenbach.<fe>, vicinus et compater meus, insalutato ac prorsus inscio me nuper
istuc abiit; rediens nunquam me convenit, ut putem iratum
mihi ob nescio quam causam maleferiatum virum, qui ex
militia rediens multo quam antea superciliosior ac ferocior
factus apparet. Dominus det illi meliorem mentem, quę
corporis elegantię pulchre respondeat. Uxoris<f1>Küngold, geb. von Schönau?<fe>
honestissimae vicem, quam adeo floccifaciat, multum dolemus.
Fac, sciam, num te convenerit et quibus de rebus secum
contuleris, quorum admonueris et ad quę fueris adhortatus.
Inique fert F[uchsii]<f1>Peter Fuchs.<fe> consulatum nec raro
vanus deprehenditur; sed plus satis de iis per literas.
Yetz ist uns anzögt, das die frommen Lucarner angnomen
habind die in bewysnen grossen gnad, scilicet, und das land
rumen wellind, damitt nitt krieg oder einche unruͦ von
iren
wegen entstande. Der lieb gott, cuius est terra et plenitudo
eius, domicilia illis alicubi, ubi commodissime in regno
filii sui vivant, constituat. Amen. Nihil vere dubito
crudelium istorum mensuram propediem impletum iri, ut dignas
se vindici deo penas dent tam diu contemptę et violatę
veritatis.
Sarcerii librum aut divulgatam excommunicationem nec habeo
nec vidi. Sed philologus ille, qui a Calvino ad nos venit
destinatus a Losannensibus opidi S[anctę] Marię
evangelii minister, mihi, quę ad te scripsi, exposuit.
Nunc scribit Farellus Georgium Maiorem etiam a Sarcerio
damnatum et Amsdorfium cum suis supra modum insanire.
Legisti, nihil dubito, Calvini scriptum adversus istos
irrequietos (ne quid gravius dicam) sacramentariorum et
schwermerorum, ut vocant, insectores; illud profecto sic
mihi probatur, ut certo mihi persuadeam te maximum operę
precium facturum, si quamprimum in multa millia exemplaria
excudendum et ubique divulgandum cures. Hoc certe nisi
ęquiores paulo et placatiores eos reddat, nihil video
reliquum, quo citra veritatis iacturam satisfieri cerebrosis
istis capitibus possit, quamquam, ut nihil apud hos
proficiatur, mirificam tamen lucem allaturum videtur hoc
scriptum omnibus iis, quę in consensione vestra propter
brevitatem, cui omnino pro argumenti ratione studendum erat,
non satis dilucide scribi, minus autem a multis etiam paulo
cordatioribus intelligi potuerunt.
Vale iam, anime mi, meque ut vere ac cunctum tuum perpetuo
ut hactenus agnoscere ac domino Christo nunquam non fidelium
votorum patrocinio commenda. Salveat tua domus; saluta meis
verbis quam potes honorifice doctissimos pientissimosque
viros et mihi semper venerandos in Christo fratres d.
Pellicanum, Theodorum, Gvaltherum, Wolfium, Zvinglium
Lavaterum cum reliquis. Salutat te seque tibi multum
commendat Funclius, charissimus symmysta meus.  11.
decembris 1554.
A[mbrosius] B[laurerus] t[uus].
Summa doctrina pietateque viro d. Heinrich[o] Bullingero,
fratri ac d. suo venerando longeque omnium charissimo.

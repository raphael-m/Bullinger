<nr>[42140]</nr>
<ae>Durich Chiampell (Ulrich Campell) an Bullinger.</ae>
<od>Chur, 6. September 1572.</od>
<vo>ZÃ¼rich StA, E II 375, 865. / Orig.(Aut.)</vo>
Gr. III, 364 Exc.
S. D.  Ingruente nocte iam frater mihi charissimus d.
Thobias mihi nihil minus
quam tale quid expectanti nunciat se postridie summo
diluculo istuc profecturum
petens, ut aliquot sibi ad te literas scribam, quibus feram
ei testimonium super
his, quae tibi in Gantneri negotio sit dicturus etc. Ubi,
licet sciam nihil opus
esse, ut ego dictis suis, potissime[um?] apud te, fidem faciam,
quia tamen nihil est,
in quo non libentissime promptissimeque ei gratificer
moremque geram, quodcunque
a me efflagitarit iustum et aequum, hoc dico ingenue et
libere super eo, quod
scribis eum ad te dixisse se omnia tentasse, quo synodo vel
Curiensi senatui,
suo magistratui, satisfaceret confitendo vel nullo non
obsequio, atque per d.
Thobiam vel alium nescio quem stetisse, quominus quicquam
hic promoverit etc.:
quod hic inquam magnam memorato d. Thobiae simul et synodo
universae necnon
amplissimo senatui iniuriam pertinax homo facit et non modo
quod vanum falsumque
est, verum etiam merum impudentissimumque mendacium in suum
ipsius tandem caput
dicit. Plura iam non possum, quum cras sit mihi
concionandum. Haec ergo pauca et
rudia, venerande pater, boni consule, oro. Reliqua collega
et erga te, erga
alios sibi iniuncta meo nomine effecta dabit, nihil dubito.
Vale.
Curia  6. septembris 1572.
Tui semper merito observantissimus Huldrichus Campellus.
Ornatissimo undique spectatissimoque d. Henr[ico] Bullingero
seniori,
Tigurinae ecclesiae antistiti dignissimo, venerando meo in
Christo patri nulla non observantia semper colendissimo.

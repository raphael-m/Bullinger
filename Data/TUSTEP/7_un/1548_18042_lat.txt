<nr>[18042]</nr>
<ae>Bullinger an Oswald Myconius</ae>
<od>Zürich, 25. Februar 1548</od>
<vo>Autograph: Zürich StA, E II 342, 189 (Siegel....)</vo>
<dr>Ungedruckt</dr>
<re>Regest</re>
<tx>S.P. Binas tuas colligatas recepi. Merito times de
Gallo; nollem nos ei coniunctos; certum enim est illum
crudelissime persequi evangelium. Odiunt multi Caesarem
velut sanguinarium, Gallo aequiores sunt utpote clementiori;
sed utrumque video esse hostem Christi, utrumque nobis ex
aequo fugiendum, nisi tandem et cum ipsis in hoc et in
futuro seculo perire liceat. Circa principium februarii
lento igni tostus est Parisiis Octavianus quidam, nobilis
Gallus, Lugduni apud mercatores Sangallenses captus in
publico diversorio. Mercatores curarunt, ut Tigurinus,
Bernensis et Sangallensis senatus scripserit pro capto; sive
vero suppressae sint literae, sin minus, Vadianus scribit
bonum virum esse exustum. haec scilicet spectacula exhibent
etc. Constantia constanter sperat se clementer a Caesare
recipendam; utinam bene cedat illis negotium et melius, quam
ego putem cessurum. Putatur filius Caesaris naves appulisse
Genuam, adeo non excipietur aut intercipietur ab navibus
paratis. Creabitur, ut fama est, rex Romanorum. hispani
dominari volunt; Germani libenter recipiunt; fruantur ergo
sua obedientia. Hessum et Saxonem putant mox a Caesare
dimittendos. Caesar iussit a Francfordia per Rhenum tormenta
deportari in Inferiorem Germaniam; iminet forte Dano.
^$Vale. Plura non possum.
<odtx>25. februarii Tiguri 1548.</odtx>
<un>Bullinger.
</un>
<lz>[Adresse] D. Osvaldo Myconio, fratri charissimo suo.
Basel.</lz>

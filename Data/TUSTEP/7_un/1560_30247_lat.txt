<nr>[30247]</nr>
<ae>N. N. an Bullinger</ae>
<od>
[Nach 1560] wohl  [1562 / 63].</od>
<vo>Zürich StA, E II 377, 2720f.
/ Orig.
(Absender ist weder Bäling noch Vergerio  . . . . . . . . . . . . .  .)
Vielleicht Wilhelm Stucki, (trotz ähnlicher Schriftzüge nicht seine Hand).
Absurda Brentii et Smidelini ex ipsorum ore bona fide excepta in collatione mecum Tubingae, Bebenhusii et Stutgardię habita.
Brentius et Smidelinus reiiciunt et damnant dictum Augustini ad Dardanum<f1>Augustin, Epistulae, 187, 6 (CSEL LVII 96, ***-***).<fe> (Tolle spacia locorum corporibus etc.) et ploeraque eius et reliquorum patrum dicta ipsis repugnantia absurditatis et falsitatis nomine notant.
Brentius et Smidelinus negant contra totam sacram scripturam et patrum testimonia corpus Christi in coelo ut certo loco esse.
Brentius dixit: Coelum nusquam est, item: Coelum, in quo Christi corpus est, ubique est.
Smidelinus: Corpus Christi est finitum et infinitum.
Smidelinus: Dextera dei patris est <gr>logos</gr> ipse.
Smidelinus: Absurdissimus est locus Philippi, Coloss 3. capite Christum physica locatione in coelo esse.
Smidelinus: Nego te habere scripturam sacram testantem Christi corpus in coelo ut in loco esse.
Patres non curo.
Smidelinus: Coelum non est locus.
Erimus omnes in deo.
Deus est nostrum coelum.
Smidelinus: Nego Christum hominem in coelis ire, sedere, stare; implet enim omnia.
Smidelinus: Divinitas non est ubique, id est in omnibus locis.
Item: Divinitas non est diffusa.
Smidelinus: Christi corpus sic est ubique sicut divinitas est.
Neutrum est ubique localiter, sed repletive.
Smidelinus: Verum corpus Christi manducatur ab impiis iuxta dictum Davidis: Cum sancto sanctus eris; cum perverso perverteris.
Smidelinus recitanti mihi locum sancti Vigilii (Haec est fides et confessio catholica) respondit: Sine, quaeso, videam librum.
Ja, ista verba sunt Bullingeri.
Brentius: Christi corpus statim a conceptione in utero Mariae virginis fuit ubique et omnipotens.
Brentius: Vigilii autoritas apud me nulla est, dormitorium verius dixeris.
Brentius: Humanitas Christi sedet ad dexteram dei, id est habet omnes proprietates dei; ergo est ubique.
Smidelinus: Panis est realiter et substantialiter corpus Christi.
Hic servo <gr>to rhton</gr> propriissime et sic expono: Panis est, id est exhibet vel exhibetur corpus Christi; panis enim est organum, quo exhibetur corpus Christi.
Brentius et Smidelinus: Totus Christus est inseparabiliter in coena; ergo humanitate et divinitate adest.
Brentius: Probo humanitatem Christi esse ubique, 1. quia verbum caro factum est, 2. quia sedet ad dexteram patris.
Smidelinus et Brentius: Humanitas Christi accepit spiritum sanctum sine mensura; ergo est omnipotens et ubique.
Brentius et Smidelinus: Diaboli et dei natura est inseparabiliter coniuncta; sic Petri Pauli et omnium creaturarum naturae cum divina natura inseparabiliter coniunctae sunt; ergo iuxta personaliter unitae sunt.
Smidelinus: Philippi definitio, quam adfers de personali unione, est absurdissima; latius patet definitio; potest enim et diabolo accommodari.
Bidebachus, concionator aulicus dicente me coelum non esse physicum, id est terrenum, locum exclamavit in consessu: Domini, nolite aegre ferre, quod interrumpam.
Si quis dicit coelum esse locum, sed non physicum, perinde est, ac si dicat: "Es ist ein hultzins füüreisen."
Brentius: Coelum est locus.
Mox mihi dicenti Christum Ioann. 14. dicere: In domo patris mei multae mansiones sunt, et: Vado paraturus vobis locum, respondit: Imo est allegoricus locus.
Bidebachus abbas* [Eberhard Bidembach wurde am 26. November 1560 Abt in Bebenhausen [....., Württemberg.
Dienerbuch I,  3302]): Putasne, dicebat mihi, Christum tale corpus in coelo habere, quale in terris habuit? Respondenti mihi: Omnino idem corpus humanum habet, quantumvis spirituale, suis constans partibus et lineamentis; imo suis crucifixoribus et tortoribus ostendet in extremo die vulneras et vibices, ipse addidit: Noli credere.
Brentius: Christi humanitas est ubique; sed si vult se alicui patefacere, fit finita.
Brentius: Ego servo <gr>to rhton</gr> in verbis Christi: Hoc est corpus meum; admitto tamen synechdochen.
At tu venaris literas et syllabas.
Smidelinus affirmanti et probanti mihi panem esse sacramentum, signum, figuram et symbolum veri corporis Christi respondit: Non, non; significatio me non alit.
Brentius conversus ad Smidelinum: Domine praeposite, sic se res habet.
Ego et tu experti sumus; uterque habet coniugem; coniunx dicit ancillae: Affer mihi infantem ad lactandum.
Ancilla affert cunas, in quibus est infans.
A potiori fit denominatio.
Sic panis est corpus Christi.
Schmidelinus: Christi corpus est substantialiter et realiter in coena in his terris, at non localiter, quantitative, qualitative.
Smidelinus: Impii edunt corporaliter ipsissimum corpus Christi.
Scripsit mihi Calvinus: Miror te non intelligere impios non edere corpus Christi.
Rescribebam illi: Miror te non intelligere impios edere corpus Christi.
Er soll noch an dem nüßlin aufbeyßen.
Brentius confessionem quandam pro me facientem olim per ignorantiam a se probatam denuo probavit his verbis: Agnosco me eam vidisse et approbasse; rursus probo.
At velim fusius explicatam, ne virus Cinglianum in ea lateret.
Sed certum est eum vel nunquam intellexisse nec etiamnum intelligere vel contra conscientiam facere.
Haec et reliqua partim absurda partim blasphema, quae pene infinita sunt et lubens nunc taceo, paratus sum quovis loco et tempore ex ipsorum scriptis ostendere et evincere eos vel per ignorantiam et imprudentiam vel scientes, volentes, prudentes pontificia dogmata re vera stabilire, transsubstantiationem, consubstantiationem vel localem inclusionem, corpoream vel Capernaiticam manducationem etc.
utut verbis negent, item doctrinam de coeli (in quo Christi corpus iam est et nos erimus) et corporis
Christi veri ubiquitate vel annihilatione potius esse plane novam, portentosam, Epicuręam et  toti vetustati puriori ignotam et falso Lutheri autoritate munitam.
Ni demonstraro haec omnia plenissime iudicibus idoneis bonae fidei et testimonii hominibus ad huius rei cognitionem autoritate principum designatis, me ipso iudice poenam capitis luam.
Tanto enim domus domini a sordibus repurgandae et veritatis tuendae studio ac desiderio teneor (quod citra iactationem dico), ut pene conficiar. Soli
deo gloria, qui me subinde confortat, ut in propagando ipsius verbo libere et animose progrediar.
Domino Bullingero detur.
[Datum, Unterschr. u. Adr. fehlen.]

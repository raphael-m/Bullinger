<nr>[28146]</nr>
<ae>Bullinger an Friedrich von Salis</ae>
<od>Zürich, 15. November 1558.</od>
<vo>Chur, Ktsbibl.
Ms.
B 1818, 15. / Orig.(Aut.)
Gr.
II, 111 R.
S. D. Putabam me librum hunc, quemadmodum ultimis ad te, domine colendissime, literis meis significabam, ad adventum usque tuum servaturum.
Sed ecce, venit ad nos patruelis ille tuus eiusdem tecum nominis atque ideo etiam mihi charior adducens ad me Hectorem, fratrem tuum, una cum literis venerandi senis parentis tui efflagitantis, ut r[ecipe]rem iterum in disciplinam et curam me[am] Hectorem etc.
Recepi; neque enim optimo [seni] quicquam negare potui; sed et me tibi quoque gratificaturum
credidi, qui ab initio hunc vel nolenti obtrusisti.
Sed libenter tamen recepi, quod colendis amicis inservire cupiv[i]. Saepe interea, dum vestri absunt, oblati sunt pueri, ac potuissem illustris viri d.
Matthaei Coignetii filium unicum ad me nullo meo incommodo recipere.
Tigurum enim ipsum adduxit et apud nobilem quendam affinem meum collocavit; sed locum illis retinui vestris, quamquam interim, si vestros illos nunquam venturos scivissem, ullos facile alios recepissem aut reciperem adhuc eas
maxime ob caussas, quas aliquando exposui praesenti.
Tuo ergo isti patrueli meum illud munus imposui ad te deferendum, ac libenter hoc oneris in se accepit, ut saltem ita tibi gratificaretur.
Accipe ergo a me, quod benigno et faventissimo tuique amantissimo animo offero.
Sub finem invenies sermones duos de magistratu et iureiurando, qui non inutiles tibi fore videntur.
Dominus servet te incolumem diu.
Salvus sit Ioannes noster Traversus a Salice filius; salva sit uxor tua; salva sit tota domus
tua.
Spero te meas illas literas, quarum in initio harum literarum memini, te recepisse; miseram eas Curiam die abhinc 4. ad d.
Ioannem Fabritium.
Vale et rescribe aliquando, an meae tibi fideliter sint redditae.
Vale.
Tiguri 15. novembris 1558.
                                            Bullingerus tuus.
Clarissimo viro d.
Friderycho a Salice, pretori designato comitatus Vallis Tellinae, Samadae agenti, domino suo colendissimo et fratri charissimo.
                                                                                          Samada.
Zu dem Brief gehört noch folgender Zettel:
Ich hab ettlich maculaturn umb h.
Traversen und üwer bücher geschlagen.
Darus werdend ir verstan, was wercks man hie druckt d.d.
Petro Martyri.
Est opus supra 230 folia de eucharistiae caussa contra Wintoniensem episcopum, virum doctum, qui contra nos pro transsubstantiatione scripsit.
Erit hoc opus iustum, quod tractabit et scripturae et patrum omnia de hac caussa edita.
Vale iterum.

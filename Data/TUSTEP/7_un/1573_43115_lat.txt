<nr>[43115]</nr>
<ae>Tobias Egli an Bullinger.</ae>
<od>Chur, 8. September 1573.</od>
<vo>Zürich StA, E II 376, 225. / Orig. (Aut.)</vo>
Gr. III, 443 Exc.
S. Salvus cum uxore ex [Alv..]novis redii, reverendissime d.
pater. Ago gratias,
qui [no]s tuis eo usque etiam tam paterne sis prosequutus.
Acta novissimi
iudicii libenter misissem, nisi una impeditus essem causa.
Submitto, quae d.
Lentulus misit. Proxime mittam descriptionem miraculi
Sculliani. Caetera bene
admodum se habent et nisi oligarchę quidam novi aliquid
denuo moliantur,
speranda et optanda tandem esset pax firma et quies. Proxime
plura; tantum hec
volui, ut reduces nos salvos esse scires. Vale, pater
reverendissime; dominus te
quam diutissime conservet incolumem nobis omnibus. Legatus
nuper in Ingaddinam
abiit; reversus per suum interpretem ad prandium me vocavit,
sed causas habui multas, quae me deterruerunt.
Salutant praestantiam tuam d. consul[es]* (*a.R.: coss.), d.
Pontisella, d. Campellus etc.
Ocyssime  1573.  8. septembris Curię.
Tuae amplitudinis subiectissimus Th[obias] Ic[onius].
Amplissimo viro d. d. Heinrycho Bullingero, Tigurinę
ecclesię antistiti primario, d. suo colendissimo.

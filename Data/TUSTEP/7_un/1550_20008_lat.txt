<nr>[20008]</nr>
<ae>Jakob Bindschedler an Bullinger</ae>
<od>Bern, 9. Januar 1550.</od>
<vo>ZÃ¼rich StA, E II 340, 204. / Orig.(Aut.)</vo>
S.   Nisi mihi tua erga me benevolentia animusque paternus
ex proximis ad me
datis literis satis constaret, haudquaquam denuo incomptis
meis et ineruditis
literis tuas perturbare aures aggrederer. Sed cum de tua
humanitate nihil
dubitem amplius, alacri et sereno vultu pennam manu capesso
ac primum quidem, ut
debeo, immortales tibi habeo gratias, quod me literis tuis
invisere non
dedignatus sis, qui, ut ingenue de me fatear, haud dignum
tuarum tabellarum
aspectu frui censebam. Sed has instar thesauri preciosissimi
usque, dum spiritus
rexerit artus<f1>Vgl. Vergil, Aeneis, 4, 336.<fe>, servabo neque nullus e pectoris scrinio
auferre conabitur; tanta
enim animi voluptate legi, relegi, ut non mihi Croesi opes
allatas exoptarem,
praesertim tam arduis refertae adhortationibus existentes,
ut non mirum esset,
quin prorsus vero a tramite aberrantem viam in rectam
introducerent. Deinde
etiam non minus grates tibi persolvere possum pro laboribus,
quos mea causa in
vocando parente insumpsisti, cum de adversa valetudine
certior eras factus, quam
tamen nonnihil mitigatam esse laetor superisque perpetuo
supplices, quod hoc
fuerint contenti flagello, fundam preces. Unde vero istum
contraxerim morbum,
mihi plane non constat, nisi quod genus phlegmatis quoddam
cerebrum violasse
opinor; dolore enim capitis interdum adhuc laboro; sed
sanescere aiunt fieri
motu . . . . .  medici. Ea vero, quae interim neglexi,
maiori cum studio et
diligentia resarciam neque diem aliquem imitando Appellem
pictorem vacuum
praeterire permittam dictumque aureum Catonis sequar: "Ne
quis dies per incuriam
diffluat inanis" ac bonam de me conceptam spem fallam et
criminique negligentiae
aut ingratitudinis obnoxius ac reus fiam, qua turpiorem
homini notam inprimi non
posse credo. Te vero plurimum testor, ne in prospiciendo
mihi deesse velis,
cuius tamen hactenus egregia specimina edidisti, ut nihil
haesitem; tuo enim
iudicio et voluntati me penitus subiicio et, quemcunque
tuleris calculum, feram
atque sic hanc meam epistolam, quae eruditionis parum,
voluptatis in se minimum
complectitur, hilari vultu menteque benigno suscipere velis
plurimum rogo. Vale,
patrone colende. Bernae  5. idus ianuarii 1550.
Iacobus Bindschedlerus, tui studiosissimus.
Omnia qui regnat calamum, mare, sydera, terram,
Incolumen[m?] servet tempora multa precor.
Omnia qui nutrit terris quod nascitur udis
Annum foeliciter terminet ille tibi.
Clarissimo viro d. Heinricho Bullingero, patrono suo
colendissimo.         Tiguri.

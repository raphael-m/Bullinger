<nr>[32057]</nr>
<ae>Johannes Fabricius an Bullinger</ae>
<od>
Jenins, 13. April 1562.</od>
<vo>Zürich StA, E II 376, 64. / Orig.(Aut.)
Gr.
II,  379  R.
S. Sum in Genins cum domino consule et fratre Philippo ideoque mihi, reverende in Christo pater, ignoscas velim, si sum scribendo brevior; nam domi quidem scripsi, cum mihi tuae nondum essent redditae, illas vero nunc mittere nequeo, quod praeter opinionem mihi hic sit haerendum hodie.
Saltem tibi significare volui mihi tua omnia bona fide reddita.
Scriptum de concilio prima quaque occasione exscribam et cum tabellario Knöullio remittam.
Interea scribitur ex Italia rumorem de pontificis morbo et
quod vicinus sit morti, esse adhuc constantem.
Consul mihi dixit, quod Emsensis ex concilio Romam magnis itineribus citato cursu contenderit, ut invisat avunculum.
Haec habeo, non plura.
Tu, quaeso, de rebus Gallicis nos edoce, et an Philippus, landtgravius iunior, illuc penetrarit, quo loco res sint ecclesię, quid moliantur Guisiani et quem apud regem locum obtineant.
Ignosce mihi, quod tanta et tot simul audeo a te petere, quod tamen nunquam facerem, nisi sperarem me pro tua humanitate
impetrare posse.
Vale, reverende pater.
Salutem me tibi ascribere iusserunt d.
d.
consul, G[regorius] Carlin, d.
Philippus.
Haec in Genins in aedibus Carlinis festinanter  13. aprilis anno 1562.
Quaeso te rogoque significare digneris d.
Rodolpho Collino socero suas mihi redditas et rem mihi omnino curae fore.
Eodem fere momento, quo mihi vestrae reddebantur, cum causam affinis consuli ante mandarem et simul Pesclavium scripsissem, mihi equus fuit conscendendus; ideo rescribere ei non potui.
                                                            T[uus] Fab[ricius].
Dem eerwyrdigen, hochgelerten, frommen und getrüwen herren herren Heinrych Bullingern, vorstender der kilchen Zurich, synem eerenden herren, ze antworten.

<nr>[32071]</nr>
<ae>Johannes Haller an Bullinger</ae>
<od>
Bern, 25. April 1562.</od>
<vo>Zürich StA, E II 370, 297. / Orig.(Aut.)
S. Tuas nudiustertius datas hodie horam circiter octavam accepi.
Duo adhuc nostrates nuncii sunt in itinere ad vos, quos expectamus.
Nunc hic tertius mittitur; cuius rei gratia, nondum scio.
Res sunt serię, et multa communicatione est opus.
Man schript und sagt, der von Conde sige vor Parys; der Guisianer hab ein vorstatt ingnon, understande da sich zuͦ erweeren.
Gott welle imm vergelten nach sinen wercken und sine glöubigen erlösen! Zuͦ Lyon ist diser tagen ein schwärer scharmutz vergangen; die unseren habend wellen in eim hus ein predig halten; das habend inen die bäpstler wellen weeren.
Ist zur schlacht graten; sond bis in die 18 umbkon sin, under denen zwen tütsch kaufflüth; weiß aber noch nitt, wannen si sind.
Si sind zbeden
theilen durch des gubernators gwardi abtriben und kum von einander bracht.
Die glöubigen sind yferig, wellend hut und beltz dran setzen.
In summa: ich sich, das es groß bluͦt wirt kosten, es werdind dann von gott mittel des guͦten gegeben.
Morn werdend gen Solloturn ryten schultheß Nägeli und her Niclaus von Dießbach, mitt den Eidgnoßen nach allem ernst zuͦ reden, ob der zug verhinderet und ein bottschafft gschickt wurde zuͦ friden.
Man sagt, der Guisianer begär der stangen, gäbe guͦt wort; aber
der von Conde well niemeran kon, der küng werde dann restituiert und volle fryheit den glöubigen gegeben, daran si sich frölich gelaßen mögind.
Frölich ist der tagen hie gsin, hatt ein sun bi einem predicanten nitt wyt von der statt; den hatt er bsuͦcht.
Gipt die sach glatt für, es sige ein hefftige unruͦw, und begäre der küng allein knecht nitt anders dann zuͦ siner lybsgwarde; sonst begäre er nieman ze schedigen.
Aber oha, füchßli! Min herren habend allenthalben by eid und ehren verbotten den
iren zreiß zlauffen, sonder still zuͦ sitzen; bildend inen auch die sach dermaßen in, das ich nitt acht, das jeman der unseren sich inen zuͦschlan werd [Dazu a.R. noch: "Deß paßes halb hatt man vilerlei bedencken; weiß noch nitt, was gschicht.") Man finnt wol, die vast lustig wärind uff die widerstatt zuͦ ziehen; wann man inen nur houptlüth zuͦgebe, si getruwetind sich etwan zuͦ behelffen.
Hienebend  thuͦt man täglich gmeine bätt für si und gedenckt iren in allen predigen.
Gott welle si und
uns erhören und die Ahitofelischen anschleg brechen. Amen.
Es grüßend üch all guͦt herren und fründ.
Ich hab nitt wyl, minem bruͦder zuͦ schriben; darumb wellind imm dises communicieren.
Den brieff gen Genff wil ich, ob gott wil, nach hütt verschaffen.
Datum Bärn  25. aprilis 1562.
Gester hatt der hagel hie nitt wol gewerchet; gott well das überig behüten!
                                     J[ohanns] H[aller], üwer williger.
Clarissimo viro d.
Heinrycho Bullingero, domino suo et compatri charissimo.
                                                                                              Tiguri.

<nr>[30083]</nr>
<ae>Georg Frölich an Bullinger</ae>
<od>
(Augsburg), 18. Mai 1560.</od>
<vo>Zürich StA, E II 346, 437. / Orig.(Aut.)
S. D. Quas nuper ad me dedisti literas, amicorum probatissime, fuerunt michi gratissime; significarunt enim veterem adeoque amicam mentem, de qua dubium nullum mihi fuit.
Falleris igitur, si de aliqua abs te defectione suspicatus es; nemo extat in vivis, qui illam animi mutabilitatem et inconstantiam unquam in me expertus est, ut aliquo quantumvis mediocri amico alienatum me viderit.
Ecquid causę adduci possit alienationis a te? Quod autem rarius a me literas accepisti, profecto non mea est
culpa, siquidem tibi non solum ad singulas tuas tibi respondi et pro transmissis optimis tuis libris gratias egi, sed pluries etiam non monitus hinc ad te ablegavi; interceptas ergo meas esse haud vane auguror, quemadmodum sepenumero intra annum id detrimenti per multos malevolos mihi illatum est, ita ut meę litere secretiores non modo interceptę, effracte et perlectę, sed etiam descriptę et aliorsum missę fuerint, unde non parum periculi mihi natum est.
Tu,  queso, persevera in
pristinis erga me affectibus; ego tuus perpetuo sum.
Res meę adhuc ita habent, ut ignorem, quo me vertam; postquam autem rescivero, an hic mansurus an discessurus sim, deo duce confestim ad te iter arripiam.
^$D. Philippus Melanchton 19. aprilis, ut audio, beate ad superos migravit et confessionem tuę per omnia consentientem post se reliquit cum maxima Lutheranorum indignatione.
Quam quidem fidei confessionem quamprimum nactus fuero, ad te daturus sum.
Vale et fratres saluta.
Raptim 18. maii anno etc.
60.
Tuus G[eorgius] Lętus a Lemnitz etc.
Dem hochgelerten und fromen herrn Heinrichen Bullinger, vorgeern<f1>Antistes.<fe> der kirchen zu Zurch,  meinem insonders gunstigen, lieben herren und frunde, zu handen.
                                        Zurch.

<nr>[18138]</nr>
<ae>Johannes Haller an Bullinger</ae>
<od>Bern, 24. Juni 1548</od>
<vo>Autograph: Zürich StA, E II 359, 2826 (Siegel....)</vo>
<dr>Ungedruckt</dr>
<re>Regest</re>
<tx>S. Miraris, sicut nuncius hic mihi retulit, et
fortassis non immerito, quod hactenus ad te nil scripserim.
Causam unam assignabo: expedire prius aliquid desyderavi
quam scribere, ne idem scribere cogere, quam quod scires
antea. Sed ne diutius suspendam, haec paucis accipe: Hodie
habetur senatus diacosiorum; assignabitur nobis sine dubio
D. Waeberus in ministerii nostri consortium. Diaconum
statuimus unum Theobaldum a Sur mihi incognitum adhuc facie;
placuit omnibus, quamvis a senatu nondum sit confirmatus.
Interim de altero adhuc meditabitur diacono. Allocutus sum
consulem Nägelium de Christiano Hochholzero; placeret
omnibus modis, sed pudet eos perpetuo negotium facessere
vobis et petere a vobis; arbitror igitur in praesentiarum
eum non esse vocandum.
^$Ecclesiam ipsam nunquam credidissem tam mali habere quam
cum adhuc quotidie experior, quantum quantum sit schisma.
Quod tamen spero sensim evanescere posse mansuetudine
provida. Mihi negotium in hoc maximum incumbit nunc, ut
reformentur scholae tam in agro quam in urbe. Faciunt
profecto domini nostri sumptus magnos, sed sine omni ordine
ideoque etiam sine emolumento et fructu.
^$Ad proximum diem Iovis pro exordio rei instituimus examen,
ut et qualia sint ingenia et quomodo singuli se gerant
provisores et lectores experiamur. His cognitis melius erit
consulere. Examen sequetur censura; hoc enim impetravi a
dominis scholarchis a senatu ad hoc negotium deputatis,
quaestore Hallero, fennero a Grafenriedt et Claudio
Amadiis<f1>Glado von May.<fe>, qui et ipsi censurae
intererunt. Post examen de communi ordine consultabimus.
Cuperem omnino, ut, si fieri posset, vocabularium illum tuum
ad me mitteres; contuli enim de eo cum fratribus. Atqui tuum
consilium amplectuntur omnes, ut et in consultatione dominis
scholarchis exhiberetur sive ille deinde per Apiarium vel
per Froschouerum imprimi curarent. Habes, quid hic agatur.
Lausannae sic se res habet: Scripsit ad me Viretus; metuunt
et trepidant omnes ablegationem vel relegationem timentes;
orant omnes mitigari dominos. Exponunt aliquanto clarius
nunc suas sententias; irritaverunt tamen non parum de novo
dominos nostros (quos illi principes vocant) siquidem denuo
miserunt huc Cristiacensem illum, qui propter suam
vocationem et examen occasio quasi fuit totius actionis, uti
nosti, quem reprobavit Zebedęus reliquis approbantibus.
Illum, inquam, denuo miserunt huc, ut vel saltem a nobis
examinetur, audiatur eius sententia. Addiderunt ei
professorem quendam Graecum et totum non etiam propter
loquacitatem piaculum. Is vehementer urgebat, ne bonus ille
homo causa sua inaudita ita damnaretur. Nos relegabamus eos
ad principes, ut, si illi vellent eum a nobis audiri, tum
nos acquiescere velle, sine illorum imperio non licere nobis
examinare quenquam. Ad Nägelium ubi ventum est, tam eos
tractavit principaliter, ut magna hinc denuo cum
indignatione et, ut ipsi putant, iniuria discesserint.
Metuunt hinc sibi omnes. Consul mihi quoque retulit
propediem Viretum evocandum esse, cui tamen ille propter
probitatem hominis non male vult; sine tamen singulari
censura non evadet.
^$De Calvino audimus, quam nescio quae splendida praedicet de
Tigurinorum cum illo concordia. Mirantur boni omnes, quid
Tiguri egerit; ego expono, et simul quid vos cum ipso
egeritis. Amant omnes eius eruditionem, sed vagam illam
mobilitatem deplorant.
^$(a. R. Interim) Ex Augusta accepi literas a Musculo, Xysto,
Lepusculo. Musculus inter alia: "Quae hic ....(gr. Wort)
agantur et quam finem habitura sit haec causa, nondum exacte
signifire/i (?) possunt. Non desunt, qui consentiant,
quamvis pauci; de reliquis dies crastina pronunciabit. Hoc
est perpetuum cordis mei votum, ut, si cedendum fuerit hinc,
quod vehementer suspicor, aliquis angulus sit apud vos, in
quem recipi queam, ubi Christo servatori et ecclesiae
illius, quod adhuc reliquum est incolatus mei, impendam ac
serviam. Oro dominum, ut vos in pace ac syncera Christi
religione custodiat, quo et vobis constanter consultum sit
et locus aliquis existat in Germania, quo eiecti ac
profligati propter veritatis causam bona cum conscientia
confugere possint." Et mox: "Haesit hic trium septimanarum
spatio ... (gr. Wort), non sine gravi tentatione et
molestia, adiutus tamen a domino fidem servavit ac tandem
20. aprilis libere dimissus ad suos discessit. ...(gr. Wort)
non audi admodum plausibilia; optarim modestissimo pectori
plus fortitudinis. Vidi illius aliquid, si tamen illius
fuit; probare non potui, quamvis chari amici consilium."
Haec Musculus. Quae vero illa Buceri fuerit tentatio,
exposuit mihi civis quidam Augustanus Herbrotianae factionis
vel societatis, ut vocant; dicebat enim multis dignitatibus
et pecuniis solicitatum esse a Palatino comite et Ioachimo
marchione Brandenburgensi, ut consentiat cum ipsis in
Interim. Addit quoque Musculus adiutum a domino servasse
fidem. Sed longius, quam institueram, excurro; amor tui
facit, ut modum et rationem scribendi non curem. Addam hic
formam revocationis apostatarum sacerdotum nequissimorum,
quam multi eorum exhibent in Palatinatu Superiore; sic enim
ad me descriptam misit Lepusculus:
^$Ich N.N., unwirdiger priester und pfarher zuͦ N. bekenn
allhie offenlich (ir allergelieptesten in Christo), das ich
uß anreitzung und verfürung deß Satanß, findeß der
g[ttlichen warheit, auch uß menschlicher blödigkeit und
schwacheit verschiner zyt von der helgen, gmeinen,
apostolischen, catholischen, christlichen römischen kirchen
in allerlei irthumb, sonderlich jetz schwäbender luterschen
nüwen secten bin gefallen und anfencklich die leer der
helgen vätteren, der concilien, tradition der selbigen nitt
gehalten, auch dem helgen christlichen statthalter und
vicari, dem allerheiligesten bapst zuͦ Rom gebürliche
gehorsamme nitt geleistet, sonder denselbigen (der nüwen
sect art nach) geschäünnt, geschmecht und gelesteret,
darzuͦ mich in minem priesterlichen ampt und stand mitt
einem falschen vermeinten eestand befleckt, auch der helgen
hochwirdigen sacramennt, deß tauffs, der firmung, deß
sacraments deß altarß, deß chrysamms, der ölung und wyhung,
auch der ee nitt (wie nach ordnung der helgen gmeinen
apostolischen, catholischen christlichen römischen kirchen
ufgesetzt) gebrucht, wyter auch das ampt der helgen mäß und
eererbietung der hochgelopten jungfrawen Mariae und der
lieben helgen, wider das fägfür gelebt, gelärt und
geprediget hab, darnäben auch in andere vil mer irthumb,
falsche leer und unchristenliche kätzery bin yngefallen und
auch minen schäfflinen mitt rechtem äbenbild deß läbenß und
leer nitt vorgangen, welche ich billich solt haben
gebeßeret, die hab ich geergeret und an irem heil
verhinderet. Und ich mich aber uß ingeben und gnad deß
helgen geists, deß geists der warheit und regierers der
bemälten christlichen gemeinen apostolischen, catholischen,
römischen kirchen jetzund zuͦ derselben wider bekert.
Damitt nun mäncklich abnemmen mög, das sölichs nitt
gedichter wyß, sonder von mir uß gantzem hertzen und willen
beschehen, so bekenn ich hiemitt offenlich mitt mund,
gantzem hertzen, willen und gmüt den rechten waren
christlichen, gemeinen apostolischen, catholischen und
römischen glauben und verfluͦch auch hiemitt alle und jede
kätzery, falsche leer und irthumb, sonderlich deß Lutherß
und aller deren, welche jetzund bi unseren zyten wider die
einikeit der genannten helgen gemeinen christlichen,
apostolischen, catholischen und römischen kirchen in
tütscher nation sind und wider schwäbend, darinnen ich auch
kein gefallen hab und die ich doch auch vorher gelobt,
geleert und geprediget hab. Ich glob auch und versprich bi
verlierung minß heilß und ewiger sälikeit, sölche irthumb
nimmermer weder zuͦ glauben, zuͦ leeren noch zuͦ
predigen, wie ich dann deßelbigen einen lyblichen eid uff
das heilig euangelion vor miner ordenlichen oberkeit
derhalben geschworen hab, und wil auch fürhin von derselben
oberkeit nimmer mer mich absünderen oder abfallen, sonder bi
derselbigen heiligen einikeit alle mal ufrichtig und
beständig blyben und beharren. Und bitt umb gottes willen
alle diejhenigen, so also von minem läben, sagen und
predigen geergeret sind worden, die wellind mir verzihen und
sich auch widerumb in vilgenannte einikeit der helgen
gmeinen christlichen, apostolischen, catholischen kirchen
sampt mir zuͦ thuͦn und willenklich absolvieren laßen.
So gelob ich versprich, das, wo sich schwäbende kätzery und
irthumb wurdind begeben, das ich wider selichs wurde
handlen, leeren und predigen, so soll ich dann alß der
strengi deß geistlichen rächtenß underworffen sin. Deßen
zuͦ zügnuß hab ich disen zedel und bekandtnuß mitt miner
eignen hand underschriben.
^$Hic ex unguibus leonem agnoscamus, quid sit illud Interim,
quo tandem per nostram delabamur inconstantiam. O quanto
satius esset millies mille mortes sustinere quam talem
cantare palinodiam. Dominus misereatur nostri et det
gratiam, ut fortiter potius oppetamus quam ita ruamus in
aeternum Gehennae incendium. Laetor vero illos tam aperte
revocare, in hoc ut alii iudicare possint, quid quaeratur;
nullus enim hic est fucus, aperta sunt omnia. Recipiant,
quibus ita videtur. Caeterum finem tandem faciam. Dominus te
custodiat perpetuo.
^$Uxor et ego salvam cupimus omnem tuam familiam, tum D.
Pellicanum, Gvaltherum, Theodorum, Ammianum etc.
^$Bernae in ipsa die Ioannis Baptistae 1548.
<un>Tuus perpetuo Ioannes Hallerus.
</un>
<lz>[Adresse] Clarissimo viro D. Heinrycho Bullingero,
domino et compatri suo perpetuo colendo. Tiguri.</lz>

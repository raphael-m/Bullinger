<nr>[26208]</nr>
<ae>Johannes Travers an Bullinger</ae>
<od>Zuoz, 8. Dezember 1556</od>
<vo>Autograph: Zürich StA, E II 365, 62?.(Siegel...)</vo>
<dr>Gr. I, S. 459f.<dr>
<re> </re>
<tx>S. D. Cum harum exhibitor, amicus noster, Tigurum
profecturus esset, humanissime Bullingere, officii mei putabam
fore, ut eum presentibus onerarem, etsi argumentum aliud non
haberem. Illud potissimum existimavi, quo meam erga te
devocionem magis fervere agnoscas occasionemque aliquid ex
promptuario studiorum tuorum et de religione, si quid novi,
haberes nobis communicandi. Ecclesia nostra Zuzacensis, diis
gratia, a papistico fermento liberata evangelicamque
reformationem suscepit integram. Habemus ministrum, qui annum
23. non excedit, verum pro qualitate temporis doctum, pium,
moribus bene compositum optimeque spei iuvenem ex nostratibus;
Ioannes Contius vocatur. Ego etiam, quantum onerosa senectus
patitur, semper ei ad costas monendi gratia adsum, raris etiam
concionibus eum sublevo, quo toti paręcie tanto facilius valeat
inservire. Populus studiosus est ad contionem et arrectis
auribus se accom[m]odat, licet interim carnis mortificatio a
nobis adhuc sit exclusa. Dominus super facto fundamento aurum,
argentum et gemmas edificet, amen.
^$Ceterum mihi relatum fuit Svitences taliter Glareanis
persuasisse, ut in tota eorum dicione patiantur missare, et id
potius minis quam precibus effecisse bonis et piis pluribus
reclamantibus. Relacioni huic fidem non habeo; digneris me super
eo facere certiorem, oro. Si Glareani tale imperium ferunt, non
integra libertate potirentur. Ex Italia novarum rerum habemus
Antechristum strenua obsidione, sum[m]a com[m]eatus penuria
premi per Albanum ducem. Papa exercitum habet adversum Albanum,
viribus tamen impotenciorem. Cęsar auxit exercitum suum aliquot
signis in agro Tirolensi locisque finitimis, qui per Italiam
sumpserunt iter. Rex Francorum ex nostris Rhetis et Helveciis
conflavit exercitum signorum 25, qui iter arripiun[t] versus
Pedemontem. Plures ex nostris Rhetis pergunt Mediolanum in
castra Cęsareana, et ita confusi motus exorti sunt. Dii bene
vortant.
^$Vale et vive meique memoriam retineas, oro.
<odtx>Ex Zutzs, 6. idus Decembris 1556.</odtx>
^$Ex corde amicus et frater tuus Ioannes Traversius.
<lz>[Adresse ...]: Vigilantissimo Christi gregis pastori apud
Tigurinos domino Henricho Bul[linger]o, viro docto et pio, amico
[et f]ratri suo collendissimo.</lz>

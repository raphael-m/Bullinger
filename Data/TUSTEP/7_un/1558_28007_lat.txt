<nr>[28007]</nr>
<ae>Simon Sulzer an Bullinger</ae>
<od>
Basel, 10. Januar 1558.</od>
<vo>Zürich StA, E II 336a, 445 (neu: ...) / Orig.(Aut.)
S. Cum Göldia statim ab acceptis literis tuis egi privatim, ut, quid omnino animi haberet, cognoscerem, et quia non imparatam ad obsequendum comperi, neminem adiunxi praeterea.
Sperat te cum aliis fractur m nonnihil esse duriciam sui domini, quo cohabitare commodius queat.
Infirmiuscula est et laborat nonnulla melancholia.
Quo magis cavere maritus pro sua prudentia debet, ne perturbationibus et contentionibus augeretur, et ex pietate coniugali imbecillioris organi infirmitatem portare, et
quantum in ipso est, sanare.
Venturam se promittit, sicuti debet, idque cum suppellectilium parte.
^$Italia, quantum video, bellum diuturnum habitura est, nimirum quod Gallus in Helenam intendat Mediolanum, cuius gratia extrema tentaturus fertur.
In Belgis dicitur cladem accepisse, sed non interfuisse Helvetios.
Grassatur autem lues in exercitum, quod probant non pauci, qui semimortui inde huc veniunt aut hac transeunt.
Queruntur alii stipendia maligne solvi, qui augurantur
bellum infaustissimum fore.
Utinam magistratus diligentius cogitarent de cavendo sanguinis reatu et patriae pane incolumitateque procuranda.
Fama, ne et hoc nescias, aliquoties iam ad me meosque fratres delata est Ferdinandum nescio quid moderatius in Alsatia et Suntgovia statuisse de religione, ut qui communionem sub utraque specie et coniugium sacerdotum permiserit; tamen missam, licet unam, velit conservatam in singulis parrhochiis; liberam tamen et minime coactam accessionem subditis faciat.
Id si verum est, sperare progressum non poenitendum evangelii brevi queamus.
Expectant innumeri eius decreti promulgationem in horas.
Cancellarius novus mittetur Ensisheim, Zasii filius, vir a religionis puritate non alienus successurus Stumpio, infestissimo hosti evangelii Christi.
^$Discordiarum apud Saxones neque finem nec modum esse vehementer doleo.
Quibus indubie pientissimus Philippus graviter perturbatur, non suo tantum, qui acerbe infestatur, sed publico magis nomine, et periculum
est, ne per illos stet, quominus consilium de conventu generale procedat.
Dominum precor, quod unum possum, ut misereatur ecclesiae et donet pacem.
Bene vale in Christo Iesu.
Basileae 10. ianuarii anno 58.
Tuus Sulcerus.
Viro clarissimo d.
Heinricho Bullingero, domino et fratri colendissimo et charissimo suo.

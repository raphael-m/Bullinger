<nr>[19184]</nr>
<ae>Bullinger an Oswald Myconius</ae>
<od>Zürich, 25. Juli 1549</od>
<vo>Autograph: Zürich StA, E II 342, 210.(Siegel...)</vo>
<dr> </dr>
<re> </re>
<tx>S. P. Ne pigeat pudeatque vos etiam multa sustinere in causa
illa iustissima iuris iurandi; agitur enim negotium religionis
nostrae sanctissimae et caput religionis attingitur, vera
invocatio nominis dei et confessio, quisnam summus ille, imo
supremum nostrum bonum sit, quis adiuvet, quis puniat. Si deo
coniungamus divos, abnega[vi]mus deum verum unicum illud
praesidium nostrum. Si confessi fuerimus, confitebitur et ille
nos vicissim. Forma iurisiurandi diserta est: "Ita me deus
adiuvet et sancti eius." Scio, quid vestrates intelligant per
sancots; sed illi, quibus fit iuramentum, non ita intelligunt.
Praeterea certam nobis iurandi formulam praescripsit deus, quam
violare non licet. Ferent suum iudicium, qui adulantur
magistratui et nobiscum colligere detrectant. Vos perseverate in
eo, quod coepistis. Zuͦ Baden hattend sich die 4 Stett
underrett, den artickel vomm puntschweren, so ferr und inn die
andern Ort nitt anzugind, ruͦwen ze lassen; aber bald daruff
hatt inn uwer bott anzogen, diewyl er deß ein ernstlich bevelch.
Alls aber nitt jederman wolt gehällen in ein form zuͦ
schweren, ist die sach im besten angestellt, das man sy sölle
ruͦwen lassen und die pündt, diewyl sy vor geschworen,
trüwlich halten. utinam vestri non reparent hanc litigandi
materiam; audio enim (quam verum sit, nescio) aliquot
Helvetiorum pagos et respublicas missuros legationem Uriam,
Bernam, Basileam, Schaffhusium, Tigurum postulatum, ut
concorditer et ipsi concedant in foedus Gallicum. Hic ego metuo,
quia vestri subinde reparationem foederum urgent, ne reparent
etiam lites; nostrates enim, Bernenses et alii quidam, ut non
recipient foedus Gallicum, ipsam servitutem et libertatis
Helveticae pestem, ita per sancots nunquam deo iuvante iurabunt.
Dominus infringat conatus malorum.
^$Non est, quod mireris de tomis meis; institui 3 aedere, primum
tantum vulgavi; iam laboro in 2. Singuli absolventur 2
decadibus, ut in universum futurae sint decades 6. Si legisses,
potuisses id coniectare ex serie seu cohaesione. Erunt vice
locorum communium. Dominus vires sufficiat, ut, quod institui,
perficiam.
^$Pro novis illis tuis magnas ago gratias. Ex instituta
inquisitione Hispanica apud Belgas miseri Argentinenses, si non
insanirent, intelligerent, quam sibi clementiam ex Caesare
pollicerentur. Sed sunt ista abscondita ab oculis eorum, quia
dominus affligere et tentare eos instituit. Dominus omnibus
nobis oculos et aures concedat. Oremus pro fratribus afflictis
et pro nobis ipsis aliquando etiam affligendis et forte citius,
quam ipsi putemus. Ex Anglia habeo non ita segniter procedere
religionis negotium, sed bellum Scoticum et Gallicum fervere
pestilentius, quam videatur futurum e re Anglorum, praesertim
cum admittant Caesaris copias; periculum enim latens non potes
non videre eminus. Oremus pro illis quoque dominum, ut custodiat
illos a malo. Vale.
<odtx>Tiguri 25. iulii anno 1549.</odtx>
^$Bullingerus tuus.
<lz>[Adresse ...]: Clarissimo viro D. Osvaldo Myconio,
Basiliensis ecclesiae antistiti vigilantissimo, domino et fratri
suo colendo.</lz>

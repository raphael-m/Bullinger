<nr>[31175]</nr>
<ae>Johannes Fabricius an Bullinger</ae>
<od>
Chur, 17. November 1561.</od>
<vo>Zürich StA, E II 376, 43. / Orig.(Aut.)
Gr.
II,  347f.
Exc.
S. Ego, reverende pater, hodie demum, qui est 17. huius mensis, tuas accipio.
Remittam, si possum, omnia bona fide.
Scripsi ante 8 dies tumultuarie admodum; sed tunc nemo erat, cui darem; mitto tamen exemplar illud, ut videas me voluisse satisfacere.
D. Fridericus non venit; scribo ad illum omnia, si possum, diligenter.
Iam conveni d.
Herculem a Salicibus; negat ille verum esse, quod tamen constantissimus rumor de Jurtz affirmavit, et dicit Venetos sibi quidem a Philippo providere, existimare
tamen Philippum nihil tentaturum.
(Ita posthac non amplius credam omnibus, licet, quae de Jurtz scripsi, ex consulibus habui ipsis). Vigilant Veneti.
Die 3 Ort habend ir bottschafft hye gehept, begerend, das d.
Beccaria und der schuͦlmeister geurloubet werdind.
Aber man hat inen den bitz nit gelaßen; man setzt es der gemeind heym.
Die söllind dorumb meeren; das meer sol gelten.
D. Beccaria iam, ut audio, Clavennae est; speramus eum posse ibidem locum habere.
D. Vergerius hic versatur iam aliquot dies.
Praetendit ille legationem principis; sed pauci credunt.
Existimavit comitia frequentiora iam futura; ignoravit responsum datum pontifici.
Venit, ut confirmaret Rhetos; sed edito in hoc libello papistas nostros plurimum exasperavit.
Multa conquestus coram, quod tu sine causa ab illius amicitia discessisses; sed cum et ipse quaedam dicturus essem, noluit me audire.
Hoc enim vitii habere videtur, ut omnia et dixisse et fecisse solus videri velit.
Multa
de sacramento dixit sed est lubricus et sibi multa contradicit.
Venit ad te ipse, ita recepit, et dicit se cupere tecum redire in gratiam.
De Tridentino concilio, quo dicit se quoque profecturum, multa (ego credo, quantum possum); ipse te edocebit.
Dicit 4 cardinales ibi legatos versari et inter hos cardinalem Mantuanum et Hosium, praeterea circiter 40 episcopos.
Misissem libellum d.
Vergerii; sed quia ipse ad vos venit, secum feret.
Si ad concilium profecturus est, non ipse solus loquetur,  sed
et alios audire cogetur.
Nunc non plura possum.
Plura, si opus est, scribam cum evangelista Luggarnensi; nunc aliorsum avocor.
Vale, reverende pater, cum tuis omnibus quam felicissime.
Salutant te nostri et inprimis Hercules a Salicibus.
Curię  17. octobris anno 1561. festinantissime; non relegi.
                                                            T[uus] Fabricius.
Remittam tua cum evangelista.
Amplissimo viro d.
Heinrycho Bullingero, ecclesię Tigurinae antistiti vigilantissimo, domino et patrono suo semper honorando.
Zürich[v.a.Hd.)

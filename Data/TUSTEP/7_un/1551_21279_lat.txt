<nr>[21279]</nr>
<ae>Johannes Haller an Bullinger</ae>
<od>Bern, 20. November 1551.</od>
<vo>Zürich StA, E II 370, 151./ Orig.</vo>
Ep.Calv. 1552 (XIV, 203).
S.  Quale sit hoc Genevense negotium, ex ipsorum ad nos
literis intelliges. Eadem, quae vobis, nobis quoque
scripserunt et miserunt. Nos nihildum respondimus; volumus
vestrum expectare et prius cognoscere consilium. Id ut nobis
quam primum communicetis, etiam atque etiam rogamus omnes.
Vale et brevitatem boni consule; sum enim valde occupatus.
Salva sit familia tua et fratres omnes. Bernę  20.
novembris 1551.
Ioan[nes] Hallerus suo et symmistarum nomine.
Adr. a. t.: Clarissimo viro d. Heinrycho Bullingero,
Tigurinae ecclesię fidelissimo pastori, domino et
compatri
charissimo suo.
Zürich.

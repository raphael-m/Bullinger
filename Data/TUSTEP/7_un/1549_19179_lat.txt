<nr>[19179]</nr>
<ae>Lelio Sozzini an Bullinger</ae>
<od>Basel, 19. Juli 1549</od>
<vo>Autograph: Zürich StA, E II 359,2841.(Siegel...)</vo>
<dr> </dr>
<re> </re>
<tx>D. Gastius humanissime attulit in aedes usque D. Munsteri,
apud quem dego, humanissimas tuas mihique charissimas, quorum
tamen nomine non ut p<....> non supra omens me tibi obstrictum
dico. Sed cum illud iam tibi satis superque notum credam, de
eodem aliquid iniungendo me certiorem adhuc facias, rogo, ut
saltem hoc tibi non parum debere me fatear, quod me tibi multum
debere non dissimulas. Quantum attinet Myconium, tu rectius mihi
de ipso quam ipse de vobis sentire videris; Secundus autem etsi
honorifice de Tigurinis et de D. Bullingero honorificentissime
semper loquatur, quid tamen de compositione iudicet, non sum
hactenatus expiscatus; sed brevi scies. Calvino omnino scribam
nactus fidelem nuntium, et forte non poenitebit scripsisse. De
Floriano quid dicerem, quasi vobis esset adhuc ignotus, qui ita
se gessit, ut omnibus iam sit notus et plus, quam ipse haud
dubie vellet. D. Otenovius <Uttenhofe> te plurimum salutat;
scribit mihi de duobus fratribus domini a Fales, qui propter
Christum detinentur non sine vitę discrimine; non puto tamen
tibi esse novum. Baldassari nostro, oro, supplico, mittas paucis
descriptas causas, ob quas foedus recusatis et quid ultimo sit
decretum in praesentibus comitiis, loquor, quantum spectat
huiusmodi externa negocia et quatenus rescire licet homini
extero, nec me, quaeso, indices temerarium, prudentissime, vir,
quandoquidem hoc non mihi, sed vestro amicissimo rogatus etiam
dari peto. D. Scertelino portabo carmen salutaboque eum tuo
nomine. Si quid erit, quod te scire opere pretium putem, scribam
ilico. De rebus vero Anglicis quum ex literis Bernardini hisce
adiunctis et ex ipsomet tabellario omnia sis intellecturus
abunde, quid ego adderem, nisi quod incessanter oremus principem
pastorum, cito suas colligat dispersas oves eoque cibo pascat,
unde cum ipsius gloria vita eorum constet aeterna, amen.
<odtx>19. iulii 1549.</odtx>
Basileę.
^$Saluta omnes eosque mihi perpetuo corde infixos persuade.
^$Tui observantissimus Lęlius Sozinus.
^$Ignoscas, si nimis raptim.
^$In Spiera tuum sequar iudicium, etsi Ghiribaldi nomine aliud
quid forte edetur.
<lz>[Adresse ...]:Doctrina et pietate clarissimo viro domino
Henrico Bullingero, apud Tigurinos episcopo vigilantissimo
semper oberservandissimo.</lz>

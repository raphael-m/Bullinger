<nr>[36004]</nr>
<ae>Theodor Beza an die Zürcher Prediger</ae>
<od>Genf, 8. Januar 1566.</od>
<vo>Zürich StA, E II 371, 1036. / Orig. (Aut.)</vo>
S. Perlectis nudiustertius literis vestris in nostro coetu, fratres plurimum colendi, nemo nostrum fuit, qui non
assentiretur gravi prudentique vestro consilio de trium ecclesiarum conventu, et quum heri ad amplissimum nostrum
senatum, quid vobis videretur, retulissemus, responsum est vestrum sententiam sic placere ut nihil supra. Superest ergo,
ut quam minimum morae interponatur, quum, etiamsi maxime properemus, sera tamen deliberatio futura videatur.
Bene valete, fratres plurimum colendi, d. Iesus nos omnes in opere suo confirmet et conservet!
Genevae  8. ianuarii 1566.
Vester Beza totius fratrum coetus nomine et mandato.
Ne tempus frustra teratur nuntiis ultro citroque mittendis, Bernensibus fratribus scripsimus, ut, nisi diversum aliquod
consilium ceperint, diem utrisque praescribant, quo no   illu   occurramus.
Eximiis Christi servis Tigurinae ecclesiae fidis pastoribus et doctoribus, fratribus nobis in domino plurimum colendis.
Tiguri.

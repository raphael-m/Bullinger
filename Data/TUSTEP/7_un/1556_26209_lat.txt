<nr>[26209]</nr>
<ae>Johannes Haller an Bullinger</ae>
<od>Bern, 13. Dezember 1556</od>
<vo>Autograph: Zürich StA, E II 370, 231.(Siegel...)</vo>
<dr> <dr>
<re> </re>
<tx>S. Nihil equidem, quod nunc scribam, habeo. Tuas in
Apocalypsin conciones legimus, et placet nobis apprime labor
iste tuus, et quantum in nobis est, non deerimus, quin apud nos
imprimatur. Expectamus tamen praefationem et tuas ad scholarchas
literas. Coram illis communis fiet consultatio, atque tum etiam
respondetur tibi. Libellum quoque, quem misisti, accepi, et ago
tibi gratias. Video, quid audeant Basilienses, quamvis nec
typographus suum addiderit nomen et authoris quoque nomen sit
fictum. Interea tamen miramur libellum Ochini de purgatorio
Germanicum propter paucula verba a Tigurinis fuisse suppressum.
Verum tamen est, quod Latina minus laedant quam Germanica,
utpote quę non ab omnibus intelliguntur, neque Froschoverum tam
Palestinos nostros vereri arbitror quam damnum, quod
Francofordię incurrere poterat, si sub suo nomine evulgaretur.
^$Rerum novarum nihil habemus. Hac septimana transierunt hac
plures Helvetiorum cohortes; mirum, si [non] plures frigore
pereant, adeo nudi sunt plerique neque [victum] neque pecunias
habentes. Audio mox novas copi[as ven]turas. Dominus faciat cum
illis, quod ipsi bonum videbitur.
^$[Bene] vale. Salutem tibi dicit Musculus, mater item mea et
uxor; salvi sint tui omnes.
<odtx>Bernę 13. decembris 1556.</odtx>
^$I[oannes] H[allerus] tuus.
<lz>[Adresse ...]: Clarissimo viro d. Heinrycho Bullingero,
Tigurinę ecclesię fidelissimo, domino et compatri charissimo
et colendissimo suo. [Darunter von Bull. Hd.: "13. decembris
1556."]</lz>

<nr>[27129]</nr>
<ae>Pier Paolo Vergerio an Bullinger</ae>
<od>Tübingen, 3. Juli 1557</od>
<vo>Autograph: Zürich StA, E II 356, 686.(Siegel...)</vo>
<dr> <dr>
<re> </re>
<tx>Clarissime Bullingere. Tria capita continebant literae,
quas nuper abs te accepi. Primum enim commendabant mihi
Franciscum Cremonensem, deinde excusabant filium, tertio de
Coeliana causa agebant. De postremo habeo, quae respondeam,
nempe hoc: Iam aliquot annis Lavaterus, gener tuus, qui mihi
summe placet, dixit missum fuisse ad te librum Coelianum, qui
tibi satis displicuerit, quare te monuisse hominem, ut
abstineret ab edendo. Cum ante mensem ad vos venissem
ageremusque cum R. Gualtero et Lavatero de mandatis
illustrissimi ducis mei ad Basilienses, audivi egomet te
eundem librum minime probare. Has ob causas diserte ausus sum
dicere Basileae atque alibi te non probare, ut multi alii
gravissimi viri non probant. Tu vero nunc ad me scribis te
nescire, quid Coelio eadem de re tecum per litteras
expostulanti respondeas. Ego tibi, tali ac tanto viro non sum
qui consilium dem neque in tempore (ut opinor) iam darem; puto
enim te scripsisse ad eu miam. Sed id tamen dicam: ne dubita,
quin liber ille sit autoritate primorum totius germaniae
condemnandus, publice, inquam, extabunt condemnationes, hoc
enim curatur nunc. Praeterea ne dubita, quin Leonium ingenium
(ita hominem Calvinus appellat) velit defendere atque edere
literas et testimonia eorum, qui mollius de eo senserunt, imo
iam se iactabat te mollissime de eo scripsisse ab initio.
Consequitur id, quod vides, non exprimo amplius.
^$Non paenitet palam accusasse malum librum contra iuditia
multarum ecclesiarum editum, deinde vastantem ecclesias. Id
doleo aliquos non audere mecum illatrare lupum ac malle esse
spectators, dum laceror. Viderint, quomodo bonis viris et deo
respondeant. Ego a meo principe facile impetrabo, ut apud d.
Basilienses de importunitate hominis expostulet. Et satis de
Leone. Utinam pauca ista communices d. R. Gualtero, cui
salutem plurimam dico.
^$De homine, quem commendaras, dicam unum verbum: perinde est,
quando quis mihi tales, qui Germanice ignorant, ad me
venientes commendat, ac si dicat: oro da huic aliquot
florenos, qui postea tibi parum amicus futurs sit. Rogas? Ita
est. Conditionem enim talibus non possum invenire, alo per
aliquot septimanas, postea volentibus abire numero viaticum.
Quoniam vero non successit de conditione invenienda putantes
id mea culpa factum, fiunt fere hostes. Sed tamen non desinam
abs te commendatos suscipere, quicquid ipsi agant postea.
^$Non tanti facio duos florenulos, ut velim filium tuum se
purgare apud me. Abeat hoc damnum leve cum maioribus multis,
quibus saepe afficior.
^$Expediar, ut possim me itineri Polonico accingere, ubi meus
haerus ex Francfordia redierit, hoc est intra 10 (ut puto)
dies. Vos me vestris precibus iuvate. Vale, H. Bullingere, ac
memoria tene Vergerium te deamare ac plurimi facere.
<odtx>Tubingae 3. iulii 1557.</odtx>
^$Vergerius.
<lz>[Adresse ...]: [C]larissimo viro d. Henrico [B]ullingero,
pastori Tigurino, [f]ratri honorando. Tiguri.</lz>

<nr>[19286]</nr>
<ae>Johannes Haller an Bullinger</ae>
<od>Bern, 20. Oktober 1549</od>
<vo>Autograph: Zürich StA, E II 359, 2851. (Siegel...)</vo>
<dr> <dr>
<re> </re>
<tx>S. Pridie idus octobris huc redii salvus salvis etiam meis
omnibus inventis. Gratias tibi ago maximas pro tua humanitate et
benevolentia mihi exhibita. Memor ero semper et rependam, si
quando possum. Literas tuas hic inveni, quibus commendas denuo
D. Gervasium. Sed quia D. Metzlerus hinc nondum migravit,
quamvis exigua ei vitae spes supersit, nihil nunc possum; memor
tamen ero eius et enitar, si quo pacto ipsi tandem prospici
queat. Iuvenes hos nostros denuo tibi commendo; sunt pii,
studiosi et non indocti, in quibus non exigua esset spes, si
daretur, ut ad illorum eruditionem accederet experientia rerum
non vulgaris. Tu labora, quaeso, pro ipsis apud D. praepositum,
ut et hos recipiat. uxorem eius magis fore propitiam confido,
postquam ei talerum tuo suasu dedi, neque detrectabunt domini
deinceps addere plura, si eius intellexerint benevolentiam et
hoc qualecunque munusculum aliquid apud ipsam potuisse. D.
Calvino literas tuas iam misi. Nihil habeo praeterea in
praesentiarum neque, si haberem, possem, cum sim occupatus hodie
et cras continuis concionibus. Bene ergo vale et saluta ex me
uxorem tuam et liberos suavissimos. Salutat vos mea, D. Musculus
quoque cum universa sua familia.
<odtx>Bernae 20. octobris 1549.</odtx>
Salutat te quoque Eberhardus noster.
^$Tuus ex animo Ioannes Hallerus.
<lz>[Adresse ...]: Clarissimo viro D. Bullingero, domino suo et
compatri venerando.</lz>

<nr>[23256]</nr>
<ae>Jean du Fraisse an Bullinger</ae>
<od>Chur, 7. Dezember (1553).</od>
<vo>ZÃ¼rich StA, E II 365, 170.</vo>
Gr. I,  S. 339f.
S.  Scripsi ad te nudius tertius de iis, quae ad me variis
ex locis perlata fuerant; nunc nihil habeo, quod addam.
Tantum te rogo, si mea et Vergerii tui causa aliquid facere
vis (ut certe vis), mitte quamprimum ad eum has literas et,
si aliter expediri res non potest, dedita opera nuncium
mitte. Ego hic quaeri iussi; sed plane nemo repertus est, ut
sunt hic homines, qui vel extra hypocaustum caput
efferre vellet. Quantum pro mercede promiseris, exolvet
Vergerius; ego vel duplo redemerim, ut hac te molestia
liberarem. Sed aut mitti non debuerunt literae aut per te
mitti; ita parum aliis puto esse committendum. Scio te
austeriore, quam vellem, instituto omnia ab amicis praeter
bonam voluntatem repudiare. Habes liberos, habes amicos:
fac, si qua in re aliquid possimus, ut nostreae erga tantum
virum benevolentiae vestigium aliquod extet.  Vale.  Curiae,
nonis decembris.
Magni refert Vergerii literas quam celerrime ad eum curari;
si forte haud in magno sit aere suo, ut plaerumque bonis
viris accidit, vel duplum nuncio pro mercede pendam. Nunc re
incerta constituere non potui, quid mitterem.
Tuus episcopus Bayonensis.
Clarissimo viro d. Henrico Bullingero, ecclesiae Tigurinae
ministro, amico charissimo.
                                   Tiguri.

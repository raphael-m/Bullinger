<nr>[18085]</nr>
<ae>Eberhard von Rümlang an Bullinger</ae>
<od>(Bern), 28. April 1548</od>
<vo>Autograph: Zürich StA, E II 360, 453 (Siegel....)</vo>
<dr>Ungedruckt</dr>
<re>Regest</re>
<tx>Gratia et pax a domino deo nostro exuberet in omnem
coelestium cognitionem. Amen. Vigilantissime et integrrime
patrone et frater, dulcissime Bullingere, quod diu ad te
nihil scripsi, id fuit in causa, quod noluerim te nostris
satis inauspicatis conflictationibus reddi turbatiorem, quas
noveram candidum et placidum tuum pectus acerbissime
vellicaturas et morsuras. Quot et quantos gemitus et
suspiria mihi extorserit, quod veritatem periclitari cernere
oportuit, non verbis expediverim; deus novit. Hoc tamen mihi
constat, quod me in extremam et abiectissimam humilitatem
non sine multorum admiratione adeoque in ipsos pulveres
deiecerim et prostraverim, quo saltem iuventutis sive pubis
innocentia, quantum mea opera consservari posset, ab hisce
tergiversationibus et vanis ffutiis vindicaretur. Obfirmata
fronte impudenter statuerunt veritatem ex scholis
exterminare instar Iuliani moris. In vestibulo et exordio
meo reluctabantur mihi, quod institueram catechismum
expurgare, ubi primum senserant me plerasque eorum futiles
et elumbes argutias confutare; Germanice et Latine in vulgi
videlicet ludis Germanicis et schola Latina, nolui siquidem
publicam confessionem integrę veritatis deperditam et
licet pro suggestu veritatis detonarent; veritas tamen apud
tenellam pubem et plantulas ecclesię reservantur.
^$Urgebant, ut vetarer docere de sacramentis; verum prudens
magistratus, cui simplicitas et integritas mea satis
perspecta erat, qui etiam me in ludum ideo ordinaverat, ut,
quantum per me liceret, collapsa restitueram et ruinas
sarcirem, mihi fuit semper propitius et a me stetit. Ideo
confidenter usus sum omnibus modis, quo insitam
adolescentibus veteratoriam opinionem funditus excinderem et
extirparem idque palam in lectionibus adeoque magis, si
suspitio obrepebat auscultatores esse. Collegam meum
Nicolaum sepius male tractarunt, fidum hominem et probum,
quem vindicavi non semel, a quo me abalienatum miris
astutiis sepe tentarunt redere. Sed fucum deprehendens nolui
quicquam illis concedere. Ideo posteaquam constantiam
nostram senserant, quod succubuere nobis, prorsus
desperarunt sic, ut temeritas sive protervitas eorum in
extremam et efferatam ferocissimam rabiem evaserit, ut non
verecundati sint nec veriti palam in magistratum et nos
invehi. Dolebat siquidem illis a ministerio illos deponi,
quos in pernitiem suam ad Buceranismum instigaverant et
extimularant, neque illos conservare poterant, pręterea
egerrime ferebant, quod ius vocandi, promovendi et
examinandi nisi nobis ludipraefectis praesentibus ademptum
illis erat, et quod neminem nisi calculo nostro probatum
senatui sistere debuerant. Iccicro, cum astus eorum a nobis
circumvenirentur neque quicquam obtinere poterant, id in
agro attentarunt, ubi non sine successu plurimos infecerunt.
Tamen ad eos ego scribam et instituam disputationes, facile
eomponam eos etc. Verum et Lausanenses quoque non sine
Calvini suggestione Buceranismum in scholam invexerant. Id
posteaquam senatus rescivit, coacti sunt Lausanenses
conclusiones, quas nos tanquam suspectas a reliquis
seposueramus, probationibus stabilire, quibus tueri eas
confiderent. Id deinde a nobis in Germanicum translatum et a
magistratu auditum est, unde profecto graviter offendebatur,
quod tot scripturarum loci essent citati; verebatur etiam
nos fortassis non suffecturos iis omnibus confutandis. Verum
obtinuit ea sententia, ut nos omnia examinaremus et singulis
pensiculatis deinde suffragio nostro aut probaremus aut
reprobaremus. D. Iodocus, Weberus, Nicolaus et ego
reprobavimus ut fucata et falsa, Sultzerus, Battus, Conradus
miris preconiis adprobarunt, quod nonisi genuinam atque
ipsissimam scripturam redolerent, et mirari, cur nos
adversaremur, verum nos ingenia nostra reservare, quum
semper iuditia nostra precipitemus. At iussi sumus
sententias nostras scriptis nobis etiam omnibus praesentibus
referre ad senatum. Fecimus. Ego a nostra parte pręstiti,
quod potui; mihi enim iniunxerant id munus absoluto negotio
et confutatione satis prolixa, quam tamen succinctiorem,
nisi intricatiorem edere nolui, expedita, insuper
audita..... ..., in qua fallacias et truncatas scripturarum
sententias aperte proditas volebam, quo et rudiores fucum
omnem capare(n)t; nam alterutris summum impendebat
periculum, potius evangelicę veritati; non itaque
parcendum fuit verbis. Tandem auditi sumus ipsi et scripta
etiam omnia cum maximo serio; nam senatus in summis
occupationibus minor nonnisi hoc negocium spacio duorum
dierum et postea tot diebus similiter diacosii eandem causam
tractarunt, ut qui omnibus studiis et viribus hanc
contentionem sublatam cupieba(n)t. Obtinui (gaude) veritas
et confusa est ceciditque falsitas; sensit pius magistratus
omnem dolum ideoque adversus eos exarsit et sepius lesa
patientia in furorem propemodum est redacta. Ideo a
ministerio tanquam perfidi et periuri repositi sunt. Adferam
mecum omne negocium utriusque partis ad Pentecosten deo
volente.
^$Legatus noster tibi universa exactius recensebit et referre
poterit etc. Tu modo adesse Bernę velis; non poterunt
maiore beneficio animi nostri Tigurinis devinciri et
obstringi nisi isto, quod efflagitamus. Effice, ne repulsam
patiamur, quo exulceratę apud nos mentes fomentis piis
blande detractentur et curentur. Profecto plus est in huius
negotiicessu, quam ego verbis expedire possim. Nolim
vulgatas et frivoles, ne dicam aniles sive inciviles
excusationes... ducavimus obseq.... ....et nobis cupimus
illi quietem. Domini vos omnes et nos sumus, respicite
potius, quid non modo omnibus, sed peculiariter et imprimis
deo et nobis debeatis. nam universi petimus Hallerum
proceres et vulgus atque urbs una, incubuit nomen eius apud
nos a priore expetitione, et quod non sumus auditi, haud
parum doluit. nolumus nullo potissiimum periculo instante
Augustanis posthaberi, ideoque rursum petimus obnixe
successum nobis ipsis pollicentes et sperantes. Si nos salvi
erimus, id et in vos redundabit. Urge, quo a vobis ad nos
commigret; non sentite cum vulgo, quod pręsentia dumtaxat
respicit; vos, cum sitis prudentes, altius per omnes
circumstantias expendite hoc negocium; adficite nos, hac
adepta victoria, isto gaudio in novo concionatore audiendo
acerbitas eorum, qui adhuc male habent apud se ipsos,
eliminabitur. Vos eruditi omnes accedite magistratum
vestrum, qui etiamsi detrectare vellet, saltem vos
persuadete, quo dei negotium promoveatur. Vult deus, ut
nostra sicut prius sic et nunc sine vobis vestroque
adiumento non reparetur; recipietis inde adeo vobis
ignorantibus uberrimum fructum nosque vobis redditis omnium
devinctissimos et paratissimos ad universa vestra obsequia.
D. Iodocus accepit tuas literas, cuius nomine quoque hęc
tibi scribo, qui iam concionibus est occupatus. Efficite, ut
Tigurum et Berna sit una ecclesia, adiuvate nostros labores,
fovete, quo in dies magis magisque provehantur; id fiet, si
Hallerum non negabitis. Efficite, ut idem ius in nos sit,
quod vobis concessum est in vos; inde fiet, ut vos sitis
nostri et nos vestri etc. Habetote nos commendatos et salvi
sitis cum omni vestra familia.
^$Vale.
^$Datum raptim 28. Aprillis anno etc. 48.
<un>Tuus solide deditus Eb(erhardus) a Rümlang.
</un>
<lz>[Adresse] Vigilantissimo, eruditissimo et integerrimo
viro D. Heinricho Bullingero, ecclesiastę Tigurino
primario, suo in Christo fratri et domino atque patrone
semper observando. Zürich.
^&xHier kommt Brief Nr. 18330^&x{</lz>

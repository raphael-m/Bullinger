<nr>[30162]</nr>
<ae>Jakob Rüeger an Bullinger</ae>
<od>
Schaffhausen, 10. September [1560].</od>
<vo>Zürich StA, E II 377, 2337. / Orig.(Aut.)
S. Dum de parrochia Buͦchbergensi propter intercessionem virorum apud vos primatum pene tenentium in dubio sumus, deinde propter inconsultam promissionem episcopi, qui non excepit se admissurum Cellarium, si approbaverint id Scaphusiani, cum beneficium tantum sit ipsius, rusti[ci] autem Scaphusianorum, metuit Conradus Klingerus ei forsan aliquid apud vos decessur[um], cum interim ecclesiae huic praesit gratificaturus ita viduae et pupillis.
Petiit itaque, dum adhuc sub iudice lis est, ut ipsius
gratia vel aliquid ad tuam humanitatem perscriberem.
Distuli hoc hactenus, cum nondum negotium sit expeditum.
Sed quia cunctationem hanc sibi impedimento fore asseverat, nolui, quod petiit, denegare.
Ita decreverant scholarchae, quod etiam senat[us] approbavit: Cum Balthassare Mörikofer, convictor d.
Gvaltheri, ob peccatum commissum iuxta leges nostrae ecclesiae per anni spatium privatus fuerit stipendio et interim aliquid tamen quantum a[d] studia neglexerit, ut hyemaret cum d.
Gvalthero et ita
cum illo agatur, ut significat scriptum  scholarcharum    ad d.
Gvaltherum missum, interim vero Conradus ecclesiae Buͦchberg[ensi] praeesset.
Sic enim consultum iri videbatur tam viduae relictae et orphanis quam Conrado iam pauper[..], ea tamen conditione, ut, dum nostrae ecclesiae et derelictae viduae pupillisque consulere conetur, interim non privetur 52 fl.
quod te cum aliis symistis prohibere posse non diffidimus.
Nihilominus si e re sua foret eum ecclesiae alicui apud vos praeficere, non prohibemus.
Hoc intentum nostrum est, dum fue[rit] liber quantum
ad certam conditionem, huic ecclesiae  (suo cum commodo) praesit, hinc alius (de quo supra dixi) maiori cum fructu ad nos redire poterit.
Sed absoluta hac controversia certiora tuae humanitati significabo, modo interim nil decedat misero Klingero, quem vobis commendatum habeatis rogamus et in posterum propter officia illius erga nostram ecclesiam et viduam vehementius rogabimus.
Nisi nobis etiam essent stipendiarii, ipse, non Cellarius, apud nos valeret potius.
Vale in domino.
Ego nimium te, humanissime vir, incompositis meis scriptis obtundo; sed profecto bono zelo omnia facio, unde rogo, ut mentem potius quam scripta iudices pro tua sapientia et prudentia.
Scaphusiae  10. septembris 1560.
                       Tuae humanitatis obedientissimus Iacobus Rüger.
Clarissimo viro eruditione et virtute praestantissimo d.
Heinrycho Bullingero, d.
ac fratri suo in Christo observandissimo, antistiti Tigurinae ecclesiae vigilantissimo.

<nr>[28160]</nr>
<ae>Matthieu Coignet an Bullinger</ae>
<od>
baden, 13. Dezember (1558).</od>
<vo>ZÃ¼rich StA, E II 368, 452. / Orig.(Aut.)
S. Heri tuas accepi literas, quibus nihil respondi, quod expectarem, quid ii, quos ad te miseram, referrent.
Scripsisse me puto antea curaturum, ut hospes Ciconie intelligat tuam commendationem multum illi profuisse eique te posse polliceri me praestaturum, que tu faceres, si ipse legatus esses.
Mors regine Anglie interrupit colloquium de pace, et omnia sunt dilata ad principium februarii, estque semper spes pacem coalituram, tametsi multe sint difficultates et multa minori tempore accidere
possint, que dissipent omnia.
Accepi cardinalem Paulum finxisse se mortuum et funus elatum, omnia ad id disposita, dum aufugeret.
Fertur etiam Mediolani colligi militem et omnia parari ad bellum.
Deus, quod commodum erit et ad gloriam suam pertinebit, faciet.
In statu Helvetiorum ut pax constet et omnes quieta sequantur consilia, annitar nec aliquid praetermittam.
Salutabis amicos omnes.
Bene vale.
Badene 13. decembris.
                                               Tuus ex animo.
D. Henricho Bullingero, eclesie Tigurine pastori vigilantissimo.
Tiguri.
Zurich.

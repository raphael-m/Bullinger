<nr>[27286]</nr>
<ae>Johannes Haller an Bullinger</ae>
<od>
Bern, 13. November 1557.</od>
<vo>Zürich StA, E II 370, 246. / Orig.(Aut.)
S. Nudius tertius per Froschouerum iuniorem misi tibi Decadum tuarum terniones aliquot, ex quibus duo folia, scilicet E et E2 hic relicta sunt, quae nunc una cum ternione 10 mitto.
Sum nunc valde occupatus propter conciones et alia negotia; alioqui et de praefatione atque etiam de titulo operis aliquid ad te scriberem.
Haec nunc abs te rogo:
1. Quis fuerit ille Mascelzer<f1>Mascezel (vgl. etwa Pauly/Wissowa XXVIII).<fe>, cuius Dec. 2. ser.97. fol 74 inter pios principes mentionem facis, non enim recordor me aliquid in his historiis de eo legisse nec de eo aliquid invenire possum; retinui vero in translatione nomen eius.
2. Dec.3. ser.5. fol.115b ponis decem tabulas tabernaculi sancti a parte occidentali, cum textus octo tantum habet.
Itaque octo tantum verti, cum in Hebraico etiam sic keraschim ponatur; rectius vero post aliquot lineas scribis: "Habebat autem tabernaculum in longitudine cubitos triginta, in latitudine decem, cum uniuscuiusque asseris latitudo fuerit cubiti unius cum dimidio."
Fol. 116a, ubi de mensa aurea scribis, videtur pro australi legendum aquilonari; sic enim Iosephus quoque habet Ant.lib.3. cap.9. Vide lin.18.
Fol 158a lin.21. post "credentis" videtur ponendum fidens
Fol. 163 lin.
penultima pro "ecclesiastici" "ecclesiasticus" ponendum
Eodem, col.b.
lin.26. pro "qui facit voluntatem dei" legendum "qui facit malum."
Sunt alia eiusmodi, quę me non offendunt, possent tamen annotari, si Latine iterum excuderentur Decades.
Rogo te, ut me tibi subinde modestum existentem patienter feras.
Rerum novarum nos nihil habemus.
Foedus cum Genevensibus propemodum coaluit iterum, nondum tamen plene conclusum est.
Spero fore, ut prorsus componatur; cessere ipsi quibusdam articulis, cessere nostri quoque.
Bene vale.
Salvi sint tui omnes; nostri vos diligenter salutant.
Bernae 13. novembris 1557.
I[oannes] H[allerus] tuus.
Pro sermonibus tuis in Ieremiam magnas tibi habeo gratias; rogo, ut reliqua quoque illius prophetae explicare pergas.
Proderit hoc mihi plurimum et aliis multum; nam post regum historiam, quam nunc diebus prophestis expono, hunc prophetam ecclesiae proponere animus est.
Clarissimo viro d.
Heinrycho Bullingero, Tigurinae ecclesię pastori fidelissimo, domino et compatri suo colendissimo charissimoque.

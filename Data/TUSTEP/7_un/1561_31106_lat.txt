<nr>[31106]</nr>
<ae>Bullinger an Ambrosius Blarer</ae>
<od>Zürich, 11. Juli 1561.</od>
<vo>St. Gallen VIII, 411. / Orig.(Aut.)
Bl.
III, 625f.
S. D. Accepi schedulam proficiscenti Biennam a te, chare frater, traditam; expecto, quid praeterea sis scripturus.
Nunc vero haec habeo.
Fuit ante sesquiannum minister in agro Glaronensi quidam, vir simplex, Ioannes Schleher, monoculus, vir minime malus.
Is accusatus est de quibusdam contra capita pacis in medium propositis.
Accusata est eius quoque uxor, quod importuna et blasphema quaedam inter vicinas profuderit.
Eas ob res Schleherus ille sibi consulens discessit Clarona et iam sesquiannum
aut circiter apud nos habitavit sustentatus liberalitate ecclesiae, alioqui nullibi concionatus est etc.
Interea accusant ipsum in comitiis Quinquepagici nec semel.
Admonitus est vir bonus, caveat sibi, necubi in eas partes se conferat, in quibus Palestini dominium exercent.
Nihilominus miser nuper petiit Thermas Fabarienses, ubi iterum monitus est, sibi diligenter prospiceret etc.
sed frustra.
Ergo, dum ante octiduum venisset Vesenium, captus est et ductus Suiciam.
Id ubi audisset amplissimus
magistratus noster, mox Suiciam literas scripsit petens causas, cur vinxerint illum.
Respondetur illum se concionando indecenter gessisse, praeterea quorundam honorem maledicentia lesisse et esse quosdam, qui iure velint ipsum accusare; se ergo facturos, prout res poposcerit.
Mox ergo missus est quaestor aerarius Sprossius, qui causam eius iuvet etc.
Quid futurum sit, novit dominus.
Quidam suspicantur illum fore caedendum; nam furiunt et frendent isti contra Christum et nos, eius cultores.
Legatus regis Galliae Saloduro ad me misit, quae ex Gallia accepit: epistolam Ivonis, Carnotensis episcopi, quod regem Galliae non oporteat tantum Rhemis coronari, sed ubi rex voluerit; aedidit epistolam praetor Senonensis; scis Ivonem claruisse ante annos 500. Misit et supplicationem et confessionem omnium in regno fidelium dispersorum petentium a rege libertatem religionis et synceritatis.
Addit consiliarios regis superioribus diebus contulisse cum parlamento Parisiensi de causa religionis,
liberas auditas voces; sed quid decretum sit, se adhuc nescire, sed expectare.
In aula Navarreni et principis a Conde et aliorum palam Parisiis praedicari evangelium; frendere cardinalem, episcopos, clerum.
Ego video nobis maxime orandum dominum, ut adsit periclitantibus etc.
Cum tibi communico ea, quae accepi ab amicis, nolo, ut, cum aliis eadem (quod tibi sane liberum est per me quidem)* [Das Eingeklammerte Zusatz a.R.) communices, vel meum nomen vel legati regii aut aliorum exprimas.
Tibi haec credo; aliis non item; sunt caussae certae, ob quas haec ad te, quem in Christo valere opto.
Habebis haec communia cum Mathia nostro, quem salvere et valere opto.
Tiguri  11. iulii 1561.
                                                         Bullingerus tuus.
Clarissimo viro d.
Ambrosio Blaurero, civi Vitudurano<f1>erstmalige Benennung als Bürger von W.!<fe>, domino et fratri meo colendissimo et charissimo.
^$Wintherdur.
Darunter von A.Blarers Hand: "An herr Thoma[m] Blaurer."

<nr>[27231]</nr>
<ae>Johanes Haller an Bullinger</ae>
<od>
Bern, 28. September 1557.</od>
<vo>Zürich StA, E II 370, 245.
^$Orig.(Aut.)
S. Non dubito, quin varii sint apud vos rumores de nostratibus et praesertim de delectu nuper habito.
Sed paucis res sic habet: Sobald min herren vernon, das der Bollwyler uff das Burgund zuͦ zogen, habend si wol gedacht, was darus möchte werden, und habend deßhalb ein ußzug gethon, zimmlich starck, uff die 10000 zellter man.
Indem semmlichs bschähen, hatt der hertzog von Saphoy ein bottschafft har gschickt, welche aber kein fürtrag wellen thuͦn, sonder sich allein referiert uff den grafen von
Tschalon, welcher miner herren burger und deß hertzogen amptman ist; der werde in wenig tagen kommen und den frütrag thuͦn.
Doch hatt er sich laßen mercken, sin herr begäre nützit anders, dann mitt minen herren sich früntlich umb das land zuͦ vertragen; imm sige auch nitt umb das land, und mögind wol mittel eins früntlichen vertrags funden werden.
Hiezwüschend ist aber der Bollwyler für Burg in Preß geruckt, daruff min herren auch sampt Fryburg und Wallis den ußzug gefürderet, deß diser legat
träffenlich engstig gsin.
Doch ist der von Tschalan noch nitt kon, und achtet man wol, was darhinder sige, das, nachdem es sich dem Bollwyler wurde glücket haben, nachdem wurde wurde ein fürtrag kommen sin.
Der legat ist disen tagen gen Fryburg gritten; sol diser tagen wider kommen.
Vom Bollwyler hatt man jetz dise kuntschafft, das er für Burg in Preß zogen das läger zwäred darfor gänderet, das ettlich fennli eidgnossen und Gaschonier darinnen; die laßind imm die statt an zweyen orten offen und
sigind muͦtig.
Er sige jetz uff ein wyl wägs wider von der statt geruckt.
Vil wärind gern dran bi uns, meinend, man sölte inn hinderzien, damitt man ins Burgund käme; aber ich achten nitt, das üzit drus werde; biderb lüth werend redlich.
Allein wirt man diß tagen ettlich zuͦsätz in das wältschland schicken gen Gee, Jferten etc.
Hoff, es sölle hieby bliben.
Also stat es hie.
Hiezwüschend ist auch des keisers bottschafft von wegen Meiland hie gsin; ich acht wol, bi üch auch.
Zwen deren, so von Parys entrunnen und gen Dision kommen, sind daselbst unangsehen das min herren ernstlich für si gschriben, verbrennt worden.
Es kumpt auch ein sag, das 16 fürnemme deren, so zuͦ Parys gfangen, verbrennt sigind.
Uß Italia kömmend die unseren all heim, ußgenommen David Tillger, deß seckelmeisters sun; der vatter<f1>Johann Anton Tillier.<fe> ist sin über die maß bekümmeret.
Qualis inundatio Romae fuerit et Florentiae, aliunde iam te cognovisse puto.
Haec modo tibi scribere volui, ut de rebus nostris aliquid
certi haberes.
Expecto tuas quotidie.
Salvi sint tui omnes; salutant te quoque nostri et nominatim Musculus.
Bernae 28. septembris 1557.
Ioannes Hallerus tuus.
Clarissimo viro d.
Heinrycho Bullingero, Tigurinae ecclesię pastori fidelissimo, domino et compatri suo colendissimo charissimoque.

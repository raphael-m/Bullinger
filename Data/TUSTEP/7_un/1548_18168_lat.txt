<nr>[18168]</nr>
<ae>Ambrosius Blarer an Bullinger</ae>
<od>(Konstanz), 19. Juli 1548</od>
<vo>Autograph: Zürich StA, E II 357, 279f.</vo>
<dr>Bl. II, 722f. R.</dr>
<re> </re>
<tx>
S. Petrum illum cum literis tuis magno adhuc desiderio expecto, quandoquidem
tabellarius vester illum heri non potuit assequi. Nunc non habeo, quod scribam,
nisi pauca ad proximas tuas. Fratri meo nihil tale, quale istic sparsum est,
accidit; quem etiam spero cum collegis suis me propediem hic salutaturum; cupit
enim senatus, ut adsint in commune cum cęteris in caussa ista plusquam seria
et gravi consulturi.
^$Librum suum si Leonardus noster nondum accepit, brevi, nihil dubito, recepturus
est; delituit apud homines, qui hunc non absque magno fructu suo et aliorum
legerunt. Tu, quod ad hanc rem adtinet, ocioso animo esto; nec enim quicquam hic
fraudis admissum est.
^$Musculum tantopere tibi probari vehementer me exhilarat; dignus plane vir est,
quem et boni et docti omnes ob singulares domini dotes insigniter in eo
relucentes venerentur et ament. Uxorem illius hic cum liberis expectabimus
officium facturi tantisper, dum ab ipso, quo se conferre debeant, certiores
reddantur. Curabo, quamprimum, ubi venerint, resciscas, quando ita cupis.
^$Quid in Galiis 5 martyribus dei beneficio contigerit (si dum vera sunt, quę
Schnepffius serio ad me scripsit), si non proxime ad te scripsi, ex Marcello
Theodoricho intelliges.
^$Dedit ad nos Bucerus longum scriptum, quod super indecreto isto C[aesaris]
senatui Argentoraten[si] oblatum est a verbi ministris. Scribit inter spem et
metum illic omnia fluctuare<f1>Vgl. Titus Livius, Ab urbe condita, 42, 59, 8; Sueton, Claudius, 4, 4.<fe>, sed tamen spem nonnihil praevalere.
^$Wittenbergensis schola pie et mascule super Interim electori suo respondit, ut
sperent principem recipere illud haud quaquam posse propter priores suas
spendidas promissiones.
Ego supra modum mirabor, si non semel mox corruet, quod tanta violentia et
festinatione tam invitis ubique obtruditur. Puto vero hic si usquam alibi locum
habiturum proverbium: Quod cito fit, cito perit; bald gwunnen, bald zerrunnen.
non poterit benignissimus servator diutius dissimulare filiorum suorum suspiria
et anxia vota in extremis istis periculis.
^$Paulum illum Rasdorferum non uno solum nomine miserum quam possum tibi
diligenter commendo, ut illi apud vestros, aut ubiubi licebit, prospicias, ne,
ubi venerit, sumptus facere maiores quam pro re sua cogatur. Miseret me boni
viri valde, quod nulla sit commoditate instructus ad exilium facilius ferendum.
Valetudine est imbecilli, deinde multis oneratus liberis et nulla prorsus
fortuna, ut de grandiore et ad magnos labores inapposita ętate illius pariter
et aliis nonnullis nihil dicam. igitur charitatis visceribus arctius nobis
complectendus, quibus adhuc, unde iuvemus alios, nonnihil adhuc suppetit.
Christus te, mi venerande et charissime frater, cum omnibus tuis diligat et
conservet. Quem ora pro nobis indefatigabili studio, ut aliquando ex malis istis
liberati dominum in ecclesia sanctorum suorum magnifice laudemus.
<odtx>19. Iulii 1548.</odtx>
^$Der burgermaister von Lyndauw, haist Lux von Kirchen, ist mitt den seinen ausß
Lyndauw hinweg gewichen, dessgleychen die edlen frauwen all, so in dem freyen
closter zuͦ Lyndauw gewesen, sind ouch davon, habend des verderbens nitt
erwarten wellen. Gott well, da sy nymmermehr hinin kommind.
^$Dero von Lyndauw letste bottschafft ist ouch widerkommen, und hat inen der
k[aiser] noch 12 tag zyl geben, das sy sich ains anderen letstlich bedenckind,
mitt vyl guͦten und bösen worten, allso das ettlich anfachen wancken. Doch
hofft man, das mehr solle noch uff gottes seyten belyben. Ach es ist doch zuͦ
erbarmen, dsa wir alls gar ellend waichling seind und der gloub so gantz schwach
ist und wir unß by ainer so guͦten sach, da uns kain verlierinds uff staht,
als ubel forchten und nitt unser leben und sterben frey auff den setzend, der
allein ewig lebend machen oder tödten kan.
<un>fehlt
</un>
<lz>[Adresse:] (vor 279) An maister Hainrich Bullinger zuͦ Zuͤrich.</lz>

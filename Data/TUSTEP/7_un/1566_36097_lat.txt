<nr>[36097]</nr>
<ae>Christoph Thretius an Bullinger</ae>
<od>Krakau, 1. August 1566.</od>
ZÃ¼rich StA, E II 367, 385f.
Wotschke, S. 273f.
Clarissime ac colendissime pater, deus te servet nobis incolumem atque salvum diutissime votaque tua omnia
fortunet!
Non ita pridem scripsi ad te fusissime et ad reliquos praeceptores meos omni officio observandos, misi praeterea tres
meos discipulos Basilaeam etiam Mischcovios, quorum unus est germanus frater eorum, qui cum Wolphio vivunt, duo reliqui
patrueles illorum, nostri palatini Cracoviensis nepotes. Intermittere tamen nolui etiam in mediis meis gravissimis
occupationibus, quin ad has proximas nundinas Francoford[iam] aliquid ad te scriberem et eandem cantilenam canerem<f1>Adagia, 2, 5, 76 (LB II 574).<fe> de
perturbatissimo videlicet rerum omnium cum religionis tum public.. civilique in nostra Sarmatia statu. Nam ut de
confusione Arianicae et anabaptisticae religionis taceam, cuius progressum cum Blandraticis oraculis ad vos misimus,
scito, huic regno a tribus potentissimis hostibus magna pericula impendere. Moschus copiosissimis exercitibus Lituaniam
invasurus est, nisi deus avertat. Tartari superioribus diebus in finibus Podoliae multa depopulando ac vastando damna
dederunt, omnes autem propter Turcam numerosissimo exercitu descendentem in Hungariam timent, ne vicinum bellum, quamvis
Turca cum Polono foedere unctus sit, irruptionibus et incursionibus in regni fines valde noxium sit ac perniciosum. A
Prussia quoque nescio quid novi affertur, quasi et ibi cogitarent de defectione, proinde amplissima legatio est eo
missa. Scalichius male hic audit, vix effugiet principum manus. De Lismanini horrenda morte ex meis literis, quas . . .
. .
Nos oramus filium dei regnantem ad patris dexteram, ut ipse ecclesiam et gloriam suam adversus furores diabolorum his
postremis mundi temporibus tueatur vosque et ecclesiam vestram in tranquili statu florere patietur. Cui me et officia
mea humiliter commendo atque saluto universos tuamque imprimis domesticam ecclesiam. Iterum vale, pater omni observantia
colendissime.
Datum Cracoviae calendis augusti 1566.
Addictissimus ac tui observantissimus Christophorus Thretius.
Clarissimo atque piissimo viro do . . . .  mini d. Henricho Bul[lingero, ex]imio Iesu Christi servo, [Tigurinae
ecc]lesiae pastori fidelissimo, [domino et] patri omni observantia colendo.
Tiguri.

<nr>[34022]</nr>
<ae>Bullinger an Johannes Fabricius</ae>
<od>Zürich, 18. Februar 1564.</od>
<vo>Zürich StA, E II  373, 525. / Orig.(Aut.)</vo>
Gr.
II, 484f.
R.
S. D.  Accepi quidem tuas, chare frater, literas una cum excerptis causae Claronensis; sed nunc, quod scribam, non habeo.
Sequestres dominica reminiscere
Lucernam ibunt, inde ad Urianos, Svytenses et Subsylvanos, tentaturi, num possint ab his impetrare, ut consentiant in pacem sicuti Lucernates et Togeni.
Faxit
dominus, ut omnia feliciter ad gloriam dei et pacem nostram cedant ad salutem animarum! Fama est  23. februarii in aulam regis Galliae perventurum Lotharingum
cardinalem.
Quod si verum est, nihil mihi vel boni vel pacis polliceor.
Erynnis et furia infernalis est.
Hoc nunc me consolatur, quod dominus noster et diaboli
est dominus, qui et momento potest alastores illos tollere e medio.
Recte ille gerit purpuram, qui totus sanguine innoxio conspersus, imo complutus est statque
in cruore fidelium usque ad collum, imo supra caput.
Thomyris aliqua dominum usqueadeo cruentum, reverendum dicere volebam, pro dignitate tractare posset.
Verum
iudicia dei sunt, qui iustus est et verax.
Vix dixero, quanto tenear desyderio videndi sessionem 9. et conclusionis concilii.
Vellicabis ergo aurem omnibus, a
quibus aliquid speras.
Die 60000 duggaten werdent verplumpen in den unersettigen gmuͤten wie ein ply klotz imm Bodensee etc.
Vale.
Tiguri  18. februarii.
Qui fit, quod Zanchus ne<gr>gru</gr> quidem scribit? Non suspicaris alibi apud Rhetos latere Ochinum; quo pervenerit scire non possum.
Salutant te mei omnes.
1564.
Bullingerus tuus.
Praestantissimo viro d.
Ioanni Fabritio, Curiensis ecclesiae ministro, domino meo colendo et fratri charissimo.

<nr>[30235]</nr>
<ae>Matthieu Coignet [Vater] an Bullinger</ae>
<od>
Solothurn, 26. Dezember (1560.)</od>
<vo>ZÃ¼rich StA, E II 368, 459. / Orig.(Aut.)
S. Ex tuis literis scriptis 22. huius mensis adversam tuam valetudinem intellexi, quam contractam puto ex nimiis vigiliis et laboribus et intemperie aeris nimiaque humiditate.
De ea magis sollicitus esse deberes.
Utinam mea opera aliquid in eius conservatione posset! Sed spero dominum te sibi et suis firmiorem redditurum.
De nostro rege  spem magnam boni conceperunt regemque Navarre sibi non defuturum et pacatiora omnia fore in Gallia.
Forsan etiam rationes nonnullorum, qui multa moliebantur,
conturbate manebunt.
Brevi nos certiora audiemus.
Puer meus ad tuas respondet [M.Coignet d.
J. an HB 26. Dez.1560.) Octo abhinc diebus interrogabat eum mater, an vellet esse rex Gallie; respondit se longe malle esse Bulingerum; valde est in te affectus.
Si ineunte vere possum in Galliam proficisci, remittam illum ad vos; optarem d. Galterum eius curam vellet suscipere.
Tuto curabo, ut litere, quas misisti perferantur Aureliam, vellemque maiori in re animum erga te meum posse testari.
D. Redonensis episcopus scripsit ad me spem esse magnam de consilio brevi futuro et intra paucos dies convocandos episcopos.
Stultus ille astrologus Nostradamus inter infinita mendacia forsan verum dicet affirmans non fore consilium in anno proximo, sed verba inania.
Salutat te uxor.
Salutabis amicos omnes et nos amabis.
Te servet dominus incolumem.
Solut[uri] 26. decembris.
                                              Tuus ex animo Coignetius.
(v.a.Hd.)  Domino Henrico Bullingero, ecclesiae Tigurinae pastori vigilantissimo.
                                                                                        Tiguri.

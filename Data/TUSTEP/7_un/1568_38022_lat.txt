<nr>[38022]</nr>
<ae>Bullinger an Hans Rudolf Bullinger</ae>
(Zürich, ca. 6. März 1568).
Zürich ZB, Ms F 37, 586b.
Wie ich dinen brieff versiglet, kumpt mir uß Franckrych diß
zuͦschriben de verbo ad verbum:
" 2. mensis februarii 3 Italorum cohortes a principe in
Burgundia sunt interceptae et ad internetionem caesae.
Rursum non procul Neviduno ad Ligerim Gonzaga, ducis Mantuae
frater, beneficio reginae nostrae potitus abhinc biennium et
filia et bonis amplissimi ducis Nivernensis omnibus istorum
Sodomitarum copiis praefectus a Condeis quoque interceptus
est et gravissime sauciatus, vulneratus tamen elapsus est;
sed aiunt vix mortem evasurum et magnam editam istorum
sceleratissimorum stragem. Lugduno per dispositos equos ad
eum et ad alios saucios missi sunt 3 chirurgi, quibus se
Edmundus ille Iesuita adiunxit, ut et animi et corporis
medicos simul habeant. Blesorum quoque oppidum (Bläs)
constat a principe expugnatum, id est a parte aliqua
Aurelianensis praesidii. Fama quoque idem affert de
Turonibus (Thierß) et iam obsideri Biturigas (Burges)
principe interim Lutetiam petente. Sed haec non ita certa ut
superiora. Adazeres apostata cum tertium oppugnasset Costam,
oppidum ad Rhodanum, quod obtinebant 400 Condenses, sub
noctem egressi salvi cum omnibus incolis evasere. Mane ille
vacuam ingressus urbem inhorruit; nam milites eius seditione
excitata arbitrati sunt duce Adazeres conscio istos
evasisse, et dilapsae sunt copiae omnes. Audisti procul
dubio de immensa Turcarum classe, qua cogitet Italiam
invadere. In Hispania accidit quiddam incredibile, sed tamen
certissimum Carolum, Philippi filium, cogitare de nece
patris Philippi et ideo ipsum nunc custodiri; causa
nescitur, omnes tamen clamant magnum esse infortunium. Haec
verbotim<f1>wörtlich; vgl. ^#/+Hoven^#/- 378.<fe> ex Gallia ad me missa sunt.
Geneva scribit 24. februarii: Certum est virum, qui tuas et
meas accepit literas ad filium tuum Christophorum in castra
principis salvum pervenisse; nil tamen responsi accipimus.
Sed ne illustrissimus quidem princeps Palatinus, qui hic
est, a fratre Casimiro ullas adhuc accepit. Mox mittam, si
quid accepero etc.
[ Ohne Datum, Unterschr. u. Adresse.]

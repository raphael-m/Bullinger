<nr>[18190]</nr>
<ae>Johannes Gast an Bullinger</ae>
<od>[Basel], 13. August [1548]</od>
<vo>Autograph: Zürich StA, E II 366, 129. (Siegel....)</vo>
<dr>Ungedruckt</dr>
<re>Regest</re>
<tx>S. in domino. Es zühendt vil edellüt uß Straßburg mit
hab und guͦt; aut formidant Caesaris potentiam aut
proditionibus student. Hos ego retinerem includeremque,
donec res omnes cum Caesare esse transacta ac ad finem
optimum traducta.
^$Zuͦ Friburg rustet man sich uff frembde gest. Zuͦ
Brisach hat man diß tag recht gehan nach mittag. Es sind
dohin kommen by 12 welscher reisiger, etlich in sametten
röcklinen, und begeren inß k[eyserlicher] m[ajestat]namen do
ein bass, wellent das stettlin besetzen, wellen ouch knecht
uß dem land dohin legen. Es ist ein seltzami practic
vorhanden; haben das stettlin umbgeritten, das besichtiget
an allen orten. Gott helff den synen.
^$Also will der keyser den weg den von Straßburg verlegen,
domit kein knecht zuͦ inen z komme, oder unß vexieren, daß
ich ehe gloube, diewil sich der von Püren rustet, vil volcks
zuͦ roß und fuͦß samlet. Die buchsen sindt zuͦ Speir.
Wie meynendt ir, so der keyser uff Sophoy züge, plaget unß
zuͦ Basel, zuͦ Constanzs und griffe die Berner an?
Practica est multiplex.
^$Ir wüssendt wol, wie es zuͦ Augspurg so jemerlichen
stadt, der rath abgesetzt, die zünfft abgethon.
^$Die von Straßburg sind handtlich, sindt gnuͦgsam gwarnet,
so sy anders wellent. Man schribt mir, das etlich uß der
statt ziehen, als der Bessrer, der den fryden gemacht hat
mit dem keyser. Etlich vom adel wichen ouch; so ziehen
dargegen ettlich in die statt, from lütt. Si haben heimlich
knecht bestelt, sy bedörffen aber vil. Der her Schertlin und
Heidecker haben sy gnuͦg gewarnet, ouch ir rath und hilff
angebotten. Man muͦß do got bitten umb hilff, rath und
wißheit. Amen.
^$Den 13. Augusti.
<un>Tuus ut olim.
</un>
<lz>[Adresse] D. Henrycho Bullingero, Tigurinę ecclesiae
vigilantissimo pastori etc. Zuͦ Zürich.</lz>

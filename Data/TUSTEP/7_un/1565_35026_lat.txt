<nr>[35026]</nr>
<ae>Bullinger an Johannes Fabricius</ae>
<od>(Zürich), 9. März 1565.</od>
<vo>Zürich StA, E II 373, 553. / Orig.(Aut.)</vo>
Gr.
II,  581 R.
S. D. Postquam priores ad te datas obsignavissem, en libellum apportat compactor.
Protinus ergo adiungo libello epistolam brevem, quam hic vides; primas enim
eius lineas hic inclusi, ut, quid scripserim, videas.
In tui gratiam scripsi alioqui nihil ad ipsum scripturus; stat igitur hoc, quicquid est, in tua manu.
Si
ita videtur, tradito illi; si non probatur, servato tibi, copiam tamen aut ipsam etiam epistolam ad me remitte; libellum dona, cui volueris.
Vale.
9. martii 1565.
Tuus Bullingerus.
Praestantissimo viro d.
Ioanni Fabritio, Curiensis ecclesiae ministro, domino et fratri meo colendo et dilecto.
Chur.

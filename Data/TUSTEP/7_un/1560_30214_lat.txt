<nr>[30214]</nr>
<ae>Matthieu Coignet an Bullinger</ae>
<od>
Solothurn, 22. November (1560).</od>
<vo>Zürich StA, E II 368, 438. / Orig.(Aut.)
S. Non erat, quod ageres gratias, quod Badenam sim profectus; nihil enim mihi magis est in votis, quam ut 13 Pagi in amicitia maneant et unione, ex qua creverunt, nec seditiosis et inimicis prębeant aures; ea in re nihil in posterum pretermittam.
Paterniaci nihil omnino effectum, quod regis procurator actorem se constituerit in moderatione usurarum in eoque diverse fuerint iudicum sententię.
Brevi Tridenti indicturus est consilium papa, in eoque cesserunt ei imperator et reges
cristianissimus et catolicus.
Mense proxime Gallie consilia fient Aurelię inter arma; de nationali consilio nulla fit mentio.
Cardinalis Turnonius post Lotoringum multum potest apud regem.
Sed sepissime, cum humana desunt auxilia, dominus suam vim magis exerit.
Nihil adhuc intellexi, quid Bernenses Neocomi egerint cum Sabaudi legatis.
Salutant te uxor et liberi; salutabis amicos omnes et nos amabis.
Bene vale.
Solut[uri]  22. novembris
                                                 Tuus ex animo Coignetius.
(v.a.Hd.) Domino Henrico Bullingero, ecclesie Tigurinae pastori vigilantissimo.
                                                                                         Tigury.

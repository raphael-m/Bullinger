<nr>[18037]</nr>
<ae>Oswald Myconius an Bullinger</ae>
<od>Basel, 18. Februar 1548</od>
<vo>Autograph: Zürich ZB, Ms F 62, 388 (Siegel....)</vo>
<dr>Ungedruckt</dr>
<re>Regest</re>
<tx>S. Non toties meminissem silentii tui, si certo
cognovissem occupationibus impeditum te nihil respondisse,
non quod ignorem tuas curas et labores: timui aliud quiddam
subesse, quod ad ternas meas tu ne gry quidem. Verum nunc,
bone deus, quam abunde satisfecisti: nihil desydero et ago
gratias maximas.
^$Gratum est illud inprimis, quod scribis de concordia in
nuperis comitiis; mihi namque videtur ea manente neminem
posse nobis nocere quantumvis cloriosum et ferocem. Qui
causa est etiam, quod Cęsar, sanguinolentus ille, nihil
quęrit inter nos aliud quam discordiam. Tu nosti, quam a
longo iam tempore eam ipsam desyderarit et tentaverit.
Dominus ut hactenus et deinceps nos tueatur, quę sumus.
Miror autem, quod significas de Iodoco a Meggen et de meis,
quod papę consentiunt petitis, in his pręsertim
tumultibus. Annon Cęsar intelligere potest inde, quonam
sint animo erga se, nisi forte colludant papa et ipse in
perniciem nostri. Nescio vero, quanam in Italiam sint
perventuri nisi per Venetorum ditionem. Possem eos monere,
ut sibi caverent. Hodie audio ex urbe nostra 12 profectos
absque tamen senatus permissione, quorum nullum ego novi.
Utinam omnes papistę quos adhuc habemus, cogerentur squi;
felicius habituri essemus, si quid adflictionum incidat, id
quod dominus clementer avertere dignetur.
^$De Gallo est, quod timeo, videlicet ne, si inter nos et
ipsum non conveniat, inclinaturus sit ad Cęsarem; scribit
enim quidam nomine subpresso hęc verba: "Cui magnę
occasiones pacis et necessitudinis offeruntur, non repudiet
tandem, si vos amicitiam repudiabitis eius. Quod si fiat,
expugnabit nos facile, tantum sal prohibeat. In bello
Svevico, si Gallus non fuisset, ob salis inopiam fuissemus
victi. Dic, quaeso, per ocium, quid tibi videatur. [Zusatz
am rechten Rand.....]
^$Vale in Christo cum tuis. Resalutabis in domino fratres
sanctissimos omnes.
<odtx>Basileę 18. februarii anno 1548.</odtx>
<un>Tuus Os[valdus] Myc[onius]
</un>
<lz>[Adresse ...]D. Heinricho Bullingero doctissimo, fratri
ac domino in Christo observandissimo suo.</lz>

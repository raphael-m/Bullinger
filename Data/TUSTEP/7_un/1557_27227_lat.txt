<nr>[27227]</nr>
<ae>Simon Sulzer an Bullinger</ae>
<od>
Basel, 26. September 1557.</od>
<vo>ZÃ¼rich StA, E II 336a, 439 (neu: ...)   Orig.(Aut.)
S. Quod de pontificis cum Philippo pacificatione scribis, Farellus et Beza confirmaverunt, neque id non praevisum et praecogitatum multis accidit, et tamen haec bestia adoratur ab iis saltem, qui, licet perfidiam detestentur papae, sanum tamen papatum habent.
De colloquio nihildum habeo, eo quod Oporinus noster (quod sciam) nondum redierit, per quem literas expecto et relationem vel ab ipso cognitorum.
Involvitur periculo propter libellum de Misnico et Saxonico bello a Brillingero ipso
exhibitore excusum, in quo etsi synceriter et acute iudicet autor, quem incertum esse ferunt, afficto titulo, ab electore Saxone tamen impugnatur, quod fratrem Mauricium non le iter attingat.
Metuo male, ne et haec tragoedia aliquod sit praeiudicium datura futurum impedimento scriptis etiam sanioribus.
Vix enim nuper propter Caelii nostri De amplitudine regni dei librum ortam querelam sedavimus, ut periculum sit, ne exacerbetur tandem magistratus et gravius aliquid statuat.
De Gribaldo scio nota
tibi omnia esse, cuius viri casum gravem ex animo doleo et praecor dominum, ut misericorditer in viam veritatis perducat.
Bene vale in Christo Iesu cum tuis omnibus.
Basileae 26. septembris anno 1557.
Literas a d.
Gvaltero ad me datas hodie Bezae exhibui; saluta eum meis verbis reverenter.
Tuus Sulcerus.
D. Heinricho Bullingero, viro doctissimo, ecclesiae Tigurinae pastori vigilantissimo, domino et fratri colendissimo et charissimo suo.

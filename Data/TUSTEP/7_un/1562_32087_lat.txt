<nr>[32087]</nr>
<ae>John Parkhurst an Bullinger</ae>
<od>
Ludham, 25. Mai 1562.
ZÃ¼rich StA, E II 375, 695.</od>
<vo>Zur.lett.
I, S. 65f.
.....  ......  .. /Orig.(Aut.)
Salve, humanissime Bullingere.
Librum tuum contra Brentium recepi  16 maii: quem nondum legi; dedi enim bibliopolae compingendum.
Sed legam intra pauculos hosce dies, quamprimum remiserit bibliopola Nordovicensis.
Pro eo ago gratia ingentes.
Obsecro, ut ad me semper mittas doctissimas tuas lucubrationes: nihil mihi gratius facere poteris.
Storaeus, homo leguleius et papista impudentissimus, in partibus Angliae occidentalibus, more aulico vestitus, est captus, ut audio: nihil enim praeter auditum
habeo.
Fabricius  15 maii ad me venit, quem ut Tigurinum et ut meipsum tracto.
Doleo illum diutius mecum non mansurum.
Malim eum aliquot menses, imo aliquot annos mecum detinere, quam aliquot dies.
Loquor cum eo Latine, Anglice et (quod tu mireris) Germanice: miratur et ille, me tam bene posse germanizare.
Vertigo capitis adhuc me non reliquit, sed mitius aliquantulo sese habet.
Caetera ex Gvalthero.
Scripsi circa finem aprilis literas ad te, ad d.
Martyrem, d.
Gesnerum, Lavaterum, Simlerum, Iulium et Forschoverum, quas spero vos accepisse.
D. Gvaltherus Haddonus ante triduum mecum pransus est, homo doctus et pius.
Salutem tibi iussit adscribi, et d.
Martyri et aliis.
Saluta meo nomine tuos omnes.
Omnia prospera opto Tigurinis omnibus.
Vale, charissime Bullingere, et me, quod facis, ama, et deum
pro me ora.
Raptim.
Ludhamiae,  25 maii,  1562.  Mea vos omnes.
Obsignavi has literas ultimo(a?) maii, 1562.
                                      Tuus, Ioannes Parkhurstus, Nordovicensis.
Clarissimo viro d.
Henrico Bullingero.
^$Tiguri.

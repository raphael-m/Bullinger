<nr>[33027]</nr>
<ae>Johannes Fabricius an Bullinger</ae>
<od>(Chur), 9. März 1563.</od>
<vo>Zürich StA, E II 375, 705.</vo>
Gr.
II, 435 R.
Cum hoc vesperi (reverende in Christo pater) accepissem literas
idemque alii affirmarent, mihi autem exscribere haec non vacaret,
ipsum autographum mittendum putavi.
Spero autem te iam recte
valere, ita ut non periculum sit, ne te literis meis obtundam.
Cum hic esset Gorgus Carlin mihique narraret cardinalem
Tridentinum furiis correptum (ertoubet) duos catenis constringi
(dubitabat tamen, uter esset, senior an iunior), ecce astabat
summus noster tribunus, cui hodie nomine civitatis negotium fuit
cum episcopo, qui itidem affirmabat episcopum haec eadem dixisse,
et sit ad eum perscriptum eoque amplius, quod pontifex esset
medius mortuus (sic Itali loquuntur megmort), das ist halb
unentpfindtlich etc.
Haec subito multa nocte.
Vale, reverende in Christo pater.
9.
martii 1563.
                                                         T[uus]
F[abricius].
Amplissimo viro d.
Heinrycho Bullingero, domino et patri suo in
Christo reverendo.
Zurych.

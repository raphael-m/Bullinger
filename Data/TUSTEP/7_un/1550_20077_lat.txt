<nr>[20077]</nr>
<ae>Franciscus Dryander an Bullinger</ae>
<od>Basel, 1. April 1550.</od>
ZÃ¼rich StA, E II 366, 25. / Orig.(Aut.)
S. D.   Scripsi nuper ad te per hunc ipsum typographum, qui
nullum abs te
attulit responsum. Unde in suspitionem venio non esse tam
perspicuam eius
virtutem, quam ab aliis apud me praedicatur; deinde, si
talis fuisset, qualem se
praedicat, non mansisset Tiguri tam lomgo tempore in tantis
angustiis; nam vel
tuo vel aliorum bonorum hominum praesidio fuisset adiutus,
quos ego arbitror
natos esse ad iuvandos homines. Proinde te per amicitiam
oro, ut clarissime ad
me scribas, quid omnino de hoc typographo sentias, quod nec
illi nec ulli
mortalium erit fraudi, sed m[ihi] erit admonitio, ut sciam,
quomodo posthac sit
gubernandus. Spopondi enim ipsius nomine pro satis magna
summa pecuniae, ut
miser homo posset habere ingressum in suam domum, quem
au[dio] ill   esse
interdictum Bernensis creditoris nomine. Quod si is fidem
datam praestet, fiet
hoc fortasse sine meo magno damno; nam labore suo poterit
sibi parare, quantum
sufficiat ad se alendum et aes alienum dissolvendum. Si
natura ad laborem
propensus est, erit illi bene, sin aliter, illi et mihi
male. Deus adsit omnibus
et te oro, ut nihil apud me dissimules. Bene vale et per
hunc typographum
rescribe, qui promisit se rediturum intra dies 15 aut 20
post festum paschatis
aut certe per alium, si prius de[tur]. Basileae primo die
aprilis anno domini 1550.
Tuus Franciscus Dryander.
Clarissimo viro domino Henrico Bullingero.
          Tiguri.

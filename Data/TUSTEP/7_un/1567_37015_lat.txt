<nr>[37015]</nr>
<ae>Girolamo Zanchi an Bullinger</ae>
<od>Chiavenna, 17. Februar 1567</od>
<vo>Zürich StA, E II 356, 818f. / Orig. (Aut.)</vo>
<dr>Gr. III, 8. R.</dr>
<re>Regest</re>
<tx>Observande pater, S.  Doleo meas tam sero tibi esse
redditas, sed melius tarde quam nunquam. D. vero Thobiam in
locum nostri felicis memoriae Fabritii electum et suffectum
fuisse vehementer gaudeo; nam bene hic audit. Per fuit autem
gratum audivisse, immo vidisse in tuis literis, quomodo
actum fuerit cum nebulone illo Gentili. Varii hic rumores
sparguntur de iis Hispanis deque milite, quem colligit
Sabaudus, nec desunt, qui dicant eum facturum expeditionem
contra Genevam eoque diligentius sunt monendi.
Bononię quinque propter evangelium, constantissimi
fratres, concremati sunt, ac ferunt circiter quingentos esse
in carceribus; proinde commendandi sunt precibus ecclesię.
Alii tamen plerisque in locis turpissimas canunt palinodias,
ac nuper quidam, qui cantorem agebat hic in nostra ecclesia,
rediit ad monachatum, nebulo perfidus.         Turca quaerit
pacem cum imperatore, quod cogatur regi Persarum se
oppugnanti resistere.     Filii d. Herculis a Salicibus
scribunt ex Transilvania res sibi feliciter succedere.
Hercules vero resalutat. Isabella nunc migravit ad dominum
8. februarii.        Optarem esse apud te aliquot dies et
multa tecum communicare; sed pro hoc tempore non possum,
quod cupio. Neque enim res sunt, quę debeant aut etiam
possint literis committi. Rogo interim, commendetis me
domino; nam gravissimis tantum non obruor Sathanę
tentationibus, quas tamen facile tolerarem, modo in
pernitiem ecclesię non redundarent. Dominus adsit suę
saltem ecclesię.
Vale et fratres meo salutes nomine rogo. Comes Ulysses<fx>
am Rande: Ulisse Martinengo.<fe> noster salutem tibi et fratribus
dicit.
Clavenna  17. februarii 67.
<un>Tuus totus ex
animo H[ieronymus] Zanchus.
<lz>Si quid cupias intelligere de meo statu et de ecclesia,
interrogato meum affinem d. Laurentium et Nicolaum. Tantum
hoc habeto: quantum ego, immo dominus per me ędificat,
tantum per alios Sathan destruit.
</un>
<lz>[Adresse vor S. 814:] Clarissimo viro d. H[enrico] Bullingero,
ecclesię Tigurinę patri observandissimo.
Tigurum.</lz>

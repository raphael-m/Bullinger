<nr>[19234]</nr>
<ae>Oswald Myconius an Bullinger</ae>
<od>Basel, 26. August 1549</od>
<vo>Autograph: Zürich StA, E II 336, 304.(Siegel...)</vo>
<dr> <dr>
<re> </re>
<tx>S. Quid scribam, nescio; quemadmodum enim in iurando
fecimus, ita nunc fecimus in foedere Gallicano, si verum est,
quod per viles quosdam obiter accepi. Verum, qui has reddit,
melius narrabit omnia; nam antequam conclusum esset, querebatur
apud me se timere, quod est consequutum. Sultzerus dominica nona
clamavit tam acriter contra, ut minati sint ex Pagis quidam se
iure ipsum conventuros (ita Gastius). Veltius eadem dominica
contrarium egit et proxima sequente adhuc vehementius et videtur
vicisse. Effecerunt illi duo, ut et nos simus in periculo, quod
tamen in domino possumus contemnere egregie. Torrentem hunc
sistere haud licuit nisi cum ingenti periculo, non quidem nostro
et forsitan etiam nostro, sed evangelii; coeperunt enim aliqui
iactare: Die pfaffen bringend uns, volgend wir inen, ums
evangelium in acht tagen, sic argumentantes: Nemend wir den
pundt an, so werdend wir das evangeli bhalten sampt unser
fryheit; dann der Frantzos entweders anfichtet; nemend wir inen
nit an, so sind wir deß keysers, der die beide anficht, unser
fryheit und unser grechtigkeit, von gott geben, namlich Christum
Iesum etc. Sic effectum, ut ego, quantum in me, tacerem una cum
reliquis omnibus. Dixi quidem de iure iurando et clare; dixi de
foederibus in genere, ut sint licita, si honesta; dixi item de
tyrannide regis contra pios, verum non temere. Nihilominus non
movi nisi ad tragica quędam verba, quę libebat tacendo
compescere, et obtinui. Volui autem illud, ut evangelio per me
suus maneret locus. Hac de re satis.
^$Hodieintellexi Magdeburgenses circumdatos duobus episcopis et
nescio quo principe e civitate erupisse ac vicisse fortiter
captis nobilibus usque ad 26. Nuncius est ex aula Palatini, ex
Selestadio, ex Colmaria. Pręter hoc nihil habeo.
^$Vale in domino cum tuis omnibus ac fratribus.
<odtx>Basileę raptim 26. augusti anno 1549.</odtx>
^$T[uus] Os[valdus] Myconius.
<lz>[Adresse ...]: D. Heinricho Bullingero, suo in domino.</lz>

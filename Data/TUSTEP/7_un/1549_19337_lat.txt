<nr>[19337]</nr>
<ae>Johannes Gast an Bullinger</ae>
<od>Basel, 26. Dezember 1549</od>
<vo>Autograph: Zürich StA, E II 366, 175.(Siegel...)</vo>
<dr> <dr>
<re> </re>
<tx>Quod rarius scribo, in causa sunt tabellarii, neque aliam
praetendo excusationem et ab iis hactenus literas, qui Tigurum
nolebant redire. Accepi pecunias pro libris emptis cum ternis
literis. Mitto itaque Agricolae libros duos; reliqui non
prostant in nostris bibliopoliis. De equis tractandis librum
invenies apud Xenophontem. Fortassis cogitas Romam papalem
indignitatem ambire volens; longe falleris. Venenum propinarent
illi, quos tu hactenus toti mundo deridendos propinasti, negotii
nihil vel parum sit tibi cum equis, nisi velis equos verbi dei
postponere, hoc est libros sacros negligere et more episcoporum
inequitare. De re nummaria brevi librum habebis utilem et
diligentem Agricolae, qui iam sub prelo est Frobeniano, in quo
omnium, qui hactenus scripserunt, invenies sententias et
opiniones. Pauli Ebneri librum si desideras, ego curabo ut
accipias post nundinas Francofordenses, si unico verbulo
significaveris. Nazianzeni opera Gręca et Latina Oporinus prelo
suo subiiciet impensis Hervagianis, opus dignum, ut legatur ab
omnibus theologis. Pestem autem apud vos saevire desiisse
gaudeo; indicium certum est dei saevitiam mitigatam nec velle
ecclesiam, quę Christi filii sui verbum divulgat sine omni
trepidatione, extinguere aut tristia maiori afficere. Morti
omnes subiecti sumus; attamen, qui deum et corde et factis
paedicant. longo tempore vivere debent, quos reliquos ad dei
praeconium alliciant ducantque. De papa nos pauca audimus, licet
d. Paulus Vergerius in singula momenta expectet literas.
Tumultuatur Italia et Romę sunt ingentes seditiones; certant
cardinales de papatu consequendo et diabolus frigidam suffundit,
ne regnum suum intereat. Argentinam puto pfaffos recepisse, ut
quidam ante decem dies ad me scripsit, magis timore Cęsaris
perterriti quam ulla alia re. Videbimus mira brevi cum Ballitis
illis, quos dominus perditurus est mirabili internitione,
quemadmodum et templarios perdidit; alias nulla unquam erit pax
in religione, neque cessabunt sanguinem effundere, nisi prius
sanguis illorum effundatur. Novam exactionem instituit
Ferdinandus rex in Hungaria et Alsatia Brisgoiaque; coguntur
dare 32 m. fl. pro dote filie nupturę duci Italico. Caesar
emulsit maiorem summam pecuniarum a iis, qui subdidi sunt
mandato, hoc est die under die mundat gehören und under die
vogthey gen Hagnow. Audi praeterea stupenda de Plonię regno.
Cracoviae comitia habita sunt; principum maior pars cum
episcopis petierunt a rege, ut dimittat ductam uxorem (nosti
absque dubio, qualem duxerit rex uxorem et quibus de causis).
Respondit res se nolle hoc facere, cum sit contra dei iustitiam,
potius velle amittere regnum Polonicum. Contendunt principes de
novo rege creando. Minor Polonia regi adhęret et promisit
corpus et externa bona se prompte velle pro rege exponere ac
inobedientes punire. Moschi auxilia regi promiserunt.
Ferdinandus non quiescit volens filium intrudere in regnum
Polonicum. Vide Satanicas astutias. Misit legatum ad principes
adversarios cum libello magno, obtulit filium in regem creandum
mit gar grossen verheissungen und hilff; sunt aurei montes, quos
pollicetur. Hat sich in dem buͦch wellen entschuldigen siner
tyrannei in Behem angerich. Man hat angehebt im buͦch zuͦ
lesen; do ist ein fürst uffgestanden, hat dem Ferdinandischen
das buͦch zuͦ lesen; do ist ein fürst uffgestanden, hat dem
Ferdinandischen das buͦch uß den henden gerissen et laceravit
librum in conspectu legatorum et omnium principum dicens: Mera
mendacia in isto libro contineri, testes esse multos nobiles
proscriptos. Sique legatus coactus abire re infecta; nam
insolens verbum fuit apud multos novi regis mentio principum de
Hispanico sanguine.
^$Dux Albertus dominus Prussiae hat by 300 exules ex Bohemia in
Brussen lassen insetzen, sunt de nobili familia optimi viri, qui
fugiunt tyrannidem Ferdinandi. Quibus dedit quatuor oppidula, in
quibus commode cum familia possunt habitare et vivere. Aiunt
optimos esse viros et religioni deditissimos.
^$Pestis in Prussia saevissime grassatur. Kunigsperg, ubi est
sedes ducis, ist schier ußgestorben. Dux fugit in Lituaniam cum
sua aula.
^$Ferdinandus schetzet das gantz Behemlandt, nihil curat
obedientes et inobedientes; was einer zu verzeren hat usserthalb
sinen guͤtteren, do muͦß er im das halb theil geben di jar,
das ander jar das ander. Ita intelligo: so ich hette 100 fl.
zinß uff eim anderen, so muͦssete ich geben diß jar 50 fl. das
ander jar auch 50 fl. Deinde pauperes coguntur aliquid diebus
singulis aut dominicis impendere ad istam exactionem, et ut
aliquam gratiam apud populum ineat permisit iterum liberum, ut
arma gestent et ement. Potius timet GTurcicam saevitiam
grassantem quam aliud quicquam.
^$Zuͦ Prinn in Bohemia sive potius in Moravia habent zwen
edelman und ein ritter mit einander gestritten. Nobilis hat zum
l.... herren gesagt, er halte kein gerechtigkeyt keinem, es gang
alles nach gunst. Negavit id alter, petiit testimonium; regi
indicatur res. Nobilis vocatus, qui respondit regi, das geschrey
sig im gantzen Behemlandt, hat etlich exempel angezeigt, aht
begert, er welle das bezeugen mit der handt. Hoc probavit res;
singulare certamen institutum est. Excussit alterum nobilis ex
equo lancea sua in primo cursu, deinde gladio latus aperit, sed
regii defenderunt iudicem, sicque res est composita inspectante
rege.
^$Ferdinandini post captas arces in Hungaria quiescunt; raptores
Wiennam duxerunt, qui coguntur in publicis operibus laborare
idque fere more Turcarum, etsi digni essent raptores isti
supplicio graviori. Combusserunt pistoris servum, qui
sacramentum in terram proiecerat conculcaratque an unsers
hergotz tag, de qua re olim fortassis audivisti; amputarunt illi
primo ambas manus, dein linguam, tertio conbusserunt hominem
miserrime.
^$Brevi de iis rebus plura; nam a Bruttenis, qui apud nos sunt,
hęc hausi. Nonne compensavi meum silentium diutinum? Plus unica
ista scripsi in litera quam tu in tribus. Vale et d. Theodorum,
Pellicanum et reliquos, praecipue autem Frisium nostrum
salutabis nomine meo.
^$In die Stephani 1549.
^$T[uus] G[astius].
^$D. Paulus Vergerius brevi ad vos veniet, qui te et alios
fratres resalutat, cui otium nullum fuit rescribendi. Quisnam
ille est Ioannes Burcherus Anglus, cui dare debeo consensionem
vestram in negotio eucharistiae? Ignoro hominem; si non
indicaveris, ubi habitet aut apud quem, remittam scriptum.
Salutabis etiam nomine meo d. Lelium.
<lz>[Adresse ...]: Vigilantissimo et doctissimo pastori d.
Heinrycho Bullingero, suo in domino charissimo. Zurich.</lz>

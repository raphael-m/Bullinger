<nr>[18089]</nr>
<ae>Ambrosius Blarer an Bullinger</ae>
<od>(Konstanz, 4. Mai 1548)</od>
<vo>Autograph: Zürich StA, E II 357a, 551</vo>
<dr>Bl. II, 699R.</dr>
<re> </re>
<tx>
Des Claudij halber ists mir warlich ain hertzlichs laid, das ir euch selbs mitt
so vyl schreiben bemuͤhet haben. Derselbig brieff ist mir ouch erst zuͦ
kommen durch Buttlerum mitt ewerm letsten schreiben. Ich bedanck mich zum
hochsten gegen euch mit gar ernstlichem bitt, mir diser sach halber nichts zuͦ
verargen. Meine herren schreibend dem guͦten herrn und wirt zuͦ Wynterthur
isr mainung; kompt der Claudi dem beschaid nach, wirt mitt hail sein, wa nitt,
acht ich, meine herren werdend inn mitt ernst strauffen sampt dem weyb, die doch
gar nütsollend sein will. Gott erbarm sich unser aller! Ir ellend hat mich ubel
erbarmt; aber wem nitt ze raten, dem ist kains wegs ze helffen. Muͦß es gott
bevelchen; bedauret mich zum hochsten ewer muͤh und gehapte arbait. Aber ir
hapt mich mitt ewerm hoflichen schreiben wol bezalt. Verzycht mir; ich wills,
hab ich guͦt im synn, nitt mehr thain, bin zum tail durch ewern brieff sonst
ouch des Claudij halber etlicher sorgen ledig worden. Dem herren seye lob umb
alles guͦts in ewigkait!
^$Newes waiß ich euch gar nichts ze schreiben. Es ist sydher nitt ain wort von
Augspurg kommen. Unsere gesandten sind wol und glucklich hinab kommen, habend
ain gar guͦte, stille herrberg; wartend allso, was gott weyter geben welle.
<un>fehlt
</un>
<lz>[Adresse:] fehlt</lz>

<nr>[25116]</nr>
<ae>Maximilian Seemann an Bullinger</ae>
[Augsburg, Anfang August 1555].
<vo>Zürich StA, E II 441, 589. / Orig.(Aut.)</vo>

S. P.  Raras meas (vir clarissime) tuam humanitatem accipere
literas causa est, quod, ut antea saepe obtendi, innato
subrustico quodam pudore impeditus honestissima negotia tua
ineptis <gr>kai ajilokaloiV toiV emoiV grammasi akairwV
</gr> interrumpere erubescebam. Accedit eo, quod ea, quę
ab aliis audiebam, pleraque vel omnino incerta vel plane
vana habebantur. De comitiis, quae materiam scribendi
sufficientem suppeditabant, dudum scripsissem; at, cum
quotidie certi quidpiam expectabatur, incertis doctissimas
aures tuas obtundere nolebam, <gr>ina mh toiV aporoiV
adhloiV te, a akhkoenai men mhtege de anegnokenai
anianemenai eiwJasi, baruV esoimhn</gr> Quo quidem longius
expecto, eo magis magisque tractata vanescunt inque nihilum
abire videntur, tantum abest, ut speratum exitum
consequantur. Nam hactenus, ut nosti, finem comitiorum
contentiones retardarunt, precipue quod principes electores
et confessionis Augustanae socii voluerunt prophanis et
rasis liberam fieri potestatem deficiendi a papistica
idololatria ad sanam evangelii doctrinam absque amissione
ministerii; hoc:GR:kakolukoi</gr> noluerunt. Deinde non
solius Caesaris et regiae maiestatis esse debere quenquam in
imperio inconsultis s. principibus electoribus proscribere
iidem confessionis socii contenderunt. Verum cum rex
animadvertit longe secius sperato articulum religionis
perpendi et ad finem perduci, urget, ut de pace publica
decernere statuant et ad exitum quam primum perducant.
Quantum ad religionem et camere iudicium differre posse ad
futura comitia, proinde quibus hoc tempore nihil de illis
pronunciandum. Id velle et eiusdem esse sententiae episcopos
et nonnullos, tamen paucos, principes. Sex principes
electores et confessionis socii de communi pace plane nihil
statuere volunt, nisi prius tractatio religionis ad finem
perducta sit. De his diu utrinque contenditur. Rex tres
legatos ad 6 principes electores mittit, qui illis
indicarent legatorum eorum pertinaciam, et quam plane nihil
vellent concedere <gr>kakolukois</gr> Deinde quod ad
pręsens cum Caesarea m[aiestas]comitiis inesse
nequiret, in aliud comodius tempus, utpote futurum martium
reiicerentur ea, quę hactenus in religione tractata
essent, nihil valere deberent (videtur enim Delphino, legato
papę, regem et episcopos nimium concessisse); sed ab
integro huius tractatio in futuris comitiis inchoaretur.
Quod autem comitia in aliud tempus relegat, hanc subiicit
causam, quam hanctenus dissimulavit: Turcam irruptionem
fecisse in Ungariam nec a suis diutius abesse posse. Ad
quę electores nihil legatis responsi dederunt, verum per
legatos scripto regiae m[aiestati] responsuros esse
polliciti sunt. Ducem Saxoniae in hunc modum responsum
dedisse constat: regem memorem esse debere sui officii, ne
incautus sua ipse rescindat promissa; cur non perpendat,
quam obsonum sit concordię et pacificationi Passaviensi
ea, quae tum in hunc usque diem et haec comitia protracta et
relegata essent, inchoata deserere et tantum temporis et
sumptus consum[p]sisse et insumsisse, quantumque autoritati
suae derogaret magnumque dedecus adferret imperfecta re
discedere; anne arbitretur quemquam discessurum suis sedibus
incertus, num inimicis aut amicis opem ferat sibi in
perniciem vel salutem adversus Turcam belligeraret. Nec
quoque articulum de religione suspendendum esse et illum de
pace absolvendum, cum hec publica pax constet. Postremo,
quod hactenus legati egissent, id ipsius iussu factum, imo
eo praesente minus concedi. Hic dux ceu exemplar aliis
praecessit; sequentur dubio procul alii. Quid interim
machinentur diaboli mancipia, ex hac copia, ut vocant,
exacte perspicere et cognoscere poteris. Conatus est clam
cęteris evangelicis legatis persuadere regem hisce
frivolis argumentis, quę tamen primo intuitu speciem prae
se ferunt integritatis. Persuasus est rex iam ante et
eiusdem est sententiae; at haec fulcris instar subiiciuntur;
timent enim, ne forsan corruat. Oculte ... clam regem hisce
fulcire institutum erat. Verum ab amanuensi huius doctoris
sodali suo id communicante omnibus innotuit. Haec omnia
partim a domino meo, qui ipsemet scripsisset, si illi non
alio proficiscendum fuisset, eo ipso temporis puncto, quo
tabellarium fors fortuna offerebat. Plurima itaque salute
iussit et te et d. Gessnerum aliosque tuos symistas
impertire, in posterum certiora ab eo intelliges, partim
vero a legatis Saxonicis. Fertur quoque Caesarianos et
Gallos navale prelium commisisse et ultra 7 naves ex parte
Gallorum desideratas esse, ab alia 5, ex Anglia reginam non
esse pregnantem, sed fucum manifestatum esse. Salutat te
quoque d. Schenckius, qui tibi suam deferre iussit operam.
Rogo tuam humanitatem, quam possum maxime, ut hoc unum addat
maximis tuis in me collatis beneficiis, memor ut esse velit
fratris mei, quo, si fieri possit, in vestrum stipendium
susciperetur. Iam antea tibi devoti sumus toti; nihil aliud
polliceri possum quam nos assiduis precibus a deo optimo
maximo efflagitaturos esse, ut tuae humanitati et praeterita
et futura in perpetuum recompensare velit. Vale, vir
doctissime, meque tibi commendatum habe. Salva sit
honestissima tua uxor una cum tota familia. Optarem
Rodolphum tuum literis mecum contendere, licet sciam me
inferiorem; tamen ad illum omnia, quę hic agerentur,
confidentiori animo quam ad te perscibere auderem; cum autem
illi gratum esse ignorem, peterem, si absque molestia
fieret, illi com[m]unicari. Iterum vale.

Tuae humanitati devotissimus Maximilianus Seman.

Perlatae sunt ad nos literae ex Ungaria, in quibus inclusae
erant et ad te a d. Feierthei; has ad te hisce meis inclusas
mitto.* ("a.R.: Fejęrthoy an HB 18. iuli 1555. Is, qui
reddebat, amicus intimus erat d. Fuierthei; multa bona de
illo domino referebat, quodque omnino valedixisset vita co
pulasset uxorem, cum qua honestissime et christianę
viveret, et alia multa, quę tibi in(!) ipse(!), non
dubito, significavit. En, vir doctissime, quam omnia
confundam; ascribes festinationi; tabellarius enim sic
accelerebat abitum, ut vix ea, quę scribenda iniuncta
erunt, reminiscere potuerim, nedum ordine quęque scribere.
Boni igitur consulas, oro etiam atque etiam.

Clarissimo doctissimoque viro domino Heinrycho Bullingero,
ecclesiastae Tigurino, domino et patrono summa observantia
prosequendo.       Tiguri.


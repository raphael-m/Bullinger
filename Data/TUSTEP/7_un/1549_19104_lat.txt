<nr>[19104]</nr>
<ae>Johannes Gast an Bullinger</ae>
<od>Basel, 7. Mai [1549] - 1545</od>
<vo>Autograph: Zürich StA, E II 366, 231</vo>
<dr> </dr>
<re> </re>
<tx>
S. in domino. Quid agas, quomodo valeas, ignoro planissime. Fortassis ita
occupatus in Sermonibus tuis emendas, ut vix ocium sit scalpendi aures. Nacto
autem ocio velim paucis, quomodo valeas, significes. Novi nihil habemus, et
mirum, quod ex nundinis istis tam pauci libelli venerint prostentque.
Vitenbergenses tacent, expectant fortassis meliorem ecclesiae Saxonicę
statum. Ex Lipsia hęc audivi: "Aiunt comitia Caesaris fore Ertphordię;;
quę si fiant, actum erit de Magdeburgensibus et Bremensibus. Dux Borussiae
etiam sibi timet.
Rex Polonię puellam defuncto parente nobilem quandam duxit ac magnas sibi
inimicitias apud suos conciliavit, quod regiam maiestatem adeo laeserit.
Dantiscum atque alias quasdam civitates Caesar imperio Romano adiungere conatur,
quę sunt regis Polonię; unde bella horrenda iterum fore suspicor. Lubecum,
Hamburgum, Luneburgum, Brunopolis, Magdeburgum, dux Pomeranię, res Danus
atque alię quędam urbes evangelicę cum principibus quibusdam denuo
conspirarunt se mori potius velle quam in Interim contra conscientiam
consentire. "Hęc ille.
^$Hiis diebus apud nos legatus a supremo magistro Teutonici ordinis fuit, qui ad
regem Galliarum proficiscitur; habet pulcherrima dona, quibus regem honorare
vult. Praecipue habet duo cochlearia mirabili arte effecta, lapidibus pretiosis
ornata; puto ex osse nescio cuius animalis facta, quę vom habent contra omne
venenum; unum regi, alterum reginę donabit. Quid princeps iste venari velit
apud regem fere divino.
^$Item Polonus quidam prima Maii apud me fuit, in quem forte fortuna incideram
[in] Foro Piscatorum, qui e Venetiis venerat. Qui magnam nobis spem fecit
d[e...] evangelica doctrina in Poloniam suscipienda; nam regina bene vult
evangelio et regem instigat contra episcopos quosdam, qui nihil minus ferre
possunt quam Christi doctrinam. Argentina nondum accepit Interim. Dissentit
episcopus cum senatu, eptit 1^#'0 das sy iren predicanten und allen, die pfaffen
sindt gsin, den eidt uffgeben, 2^#'0 das sy alle alter und zierden uffrichten,
wie sy vorhin gsin sindt; 3^#'0 so wil er niemants geben noch zuͦ lassen ein
kilch zuͦ predigen verbum domini; er wils als haben. Vide illius Erasmi
ingenium tam vafrum et intoxicatum. Quis unquam credidisset hominem ex ista
dignitate ita mutatum! Vale.
^$Basileę 7. Maii 1549 [1549]. D. Theodorum et Pellicanum cum reliquis
salutabis nomine meo.
</tx>
<un>T[uus] G[astius].</un>
<tx>Quę in Saxonia agant[ur] in hiis inclusis literis invenies, quas mihi
remittes. Brevi catalogum librorum mittam etc. </tx>
<lz>[Adresse:] Docto ac pio domino Heinrycho Bullingero,
Tigurinę ecclesiae pastori vigilantissimo. Go Zurich an
meyster Heinrich Bullinger</lz>

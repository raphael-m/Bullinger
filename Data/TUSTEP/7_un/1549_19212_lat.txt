<nr>[19212]</nr>
<ae>Bullinger an Oswald Myconius</ae>
<od>Zürich, 17. August 1549</od>
<vo>Autograph: Zürich StA, E II 342, 211.(Siegel...)</vo>
<dr> <dr>
<re> </re>
<tx>S. D. Indicuntur comitia per hunc Badenam ad 3. septembris
futuram. Hodie enim Svicii nostris scribunt proscriptos aliquot
occidisse praesidem Mendresii, qui Svicius fuit Mertz
cognominatus, et cum praeside Osvaldum Wydlerum, scribam, et
appositores duos, zwen weybel. Causam non scribunt, nec quales
fuerint caesores aut quorsum evaserint. Nostri hortantur, omnem
rem diligenter perquirant, prudenter agant ac mature, ne quid
praecipitanter. Haec scilicet videntur malorum prognostica.
Multa alia iungere his possem, si vacaret. Hortemur ergo populum
ad poenitentiam et preces, ad constantiam et patientiam. Roga,
num quid velit Gastius ad me scribere, Laelius et Caelius; hic
enim tabellio ad me tuto omnia perferret; est enim vir bonus.
^$Vale cum tuis.
<odtx>Tiguri 17. augusti 1549.</odtx>
^$Bullingerus tuus.
<lz>[Adresse ...]: D. Osvaldo Myconio, domino et fratri
colendissimo suo. Basel.
^$</lz>

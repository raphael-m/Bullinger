<nr>[18058]</nr>
<ae>Bullinger an Oswald Myconius</ae>
<od>Zürich, 14. März 1548</od>
<vo>Autograph: Zürich StA, E II 342, 191 (Siegel....)</vo>
<dr>Ungedruckt</dr>
<re>Regest</re>
<tx>S. D. Nihil aliud volo, charissime et venerande mi
Myconi, quam ut sarcinulam hanc cures per fidelem aliquem
hominem forte oblatum perferri Argentoratum reddique vel D.
Burchero Anglo vel D. Rychardo Hylles vel uxoribus. Tuas
expecto cum desyderio. Rediit legatus noster ex Gallia.
Quamquam vero ipsum nondum salutaverim, intelligo tamen
exceptos esse legatos tanquam principes. Baptisata est
regina ad vesperam inter 5. et 6. Rex ipse et regina
familiarissime et amicissime cum legatis confabulati sunt;
rex donavit singulos torque, quae valet 800 coronatus,
regina torque, quae valet 200 coronatos. Liberalis praeterea
fuit in itinere, quod vestes et viaticum attinet. In
discessu vocatos rex ad concordiam serio et amicissime
adhortatus est multa proferens argumenta, quae iam non vacat
commemorare, nec opes et regnum suum Helvetiis obtulit, sed
dextra pectori adeoque cordi illisa semetipsum et proprium
sanguinem Helvetiae asserendae promisit, und das er ein
guͦter eydgnoß ersterben wölle etc. Unum adhuc adiiciam:
adfuere simul et Caesaris legati, qui cum viderent legatos
nostros duci ad regem magna cum pompa ac isti splendide
essent vestiti, rogarunt in turba stantes Caesareani legati,
quales aut qui, obsecro, isti principes? Respondit et ipse
in turba aulica stans Laetus capitaneus (Frölich): "Es sind
eben die, so umb keyser und fürsten nuͦt gäben und denen,
die sich an sich rybind, dhut vol schlahend." Respondit ex
Caesareanis legatus: "Audio ergo Helvetios esse. Quam,
obsecro, pares sunt principibus; quis putasset?" etc.
Alioqui habeo ex amicorum literis scribentium et Lutetia
sacrificios monachos Sorbonicos saevire in veritatem; spem
quidem esse de rege magnam, sed aulam nimis plenam esse
faece pontificiorum. Utinam, utinam veniat Helias aliquis
Jehu comitatus in aulam Galli et Caesaris et faciat, quod
factum est aliquando.
^$Vale.
<odtx>Festinantissime Tiguri 14. martii 1548.</odtx>
<un>Bullingerus tuus.
</un>
<lz>[Adresse:] D. Osvaldo Myconio, domino suo
et fratri colendo. Basel.</lz>

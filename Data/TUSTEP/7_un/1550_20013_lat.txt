<nr>[20013]</nr>
<ae>Baldassare Altieri an Bullinger</ae>
b. Brescia, 13. Januar 1550.
<vo>Zürich StA, E II 365a, 493. / Orig.(Aut.)</vo>
Tu vero, mi Bulingere, si quid in me contulisti, primum
scito Christo te id
pręstitisse; deinde, quoad potero, operam dabo, si
aliquando respiraro, ut eum
me erga te esse sentias, ne te operę tuę unquam
pęniteat. Non erit ab re,
si huic Brixiano, optimo viro, rescripseris; plurimum enim
valet in his partibus
auctoritate et gratia seque exhibet in Christi servos
favorabilem ac propitium.
Litteras illas consolatorias, quas Lelius noster Florentiam
transmiserat, nondum
accepi. Deus enim ita voluit, ut tantum in ipso
consolationem accipere. Novi,
quod ad te scribam, nihil habeo; in his enim sum locis, quo
tardissime omnia
perferuntur. Tu si quid habueris de Anglia, fac nos, amabo,
certiores; verum ea
omnia iampridem antea animo conceperam ita fore. Romanensis
illi conspiratio
aliquid monstri alit. De Rainaldo Polo in antichristum
eligendo frequentior est
fama. Tu interim vale meque ames. Datum ex agro Brixiano
idibus ianuariis 1550.
Tui observantissimus Balthasar Alterius.
Pietate et eruditione ornatissimo domino Henryco Bulingero
in domino mihi
admodum colendo.
                   Tigurum.

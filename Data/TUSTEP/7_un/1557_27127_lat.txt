<nr>[27127]</nr>
<ae>Johannes Oporin an Bullinger</ae>
<od>Basel, 1. Juli 1557</od>
<vo>Autograph: Zürich ZB, Ms. F62, 429.(Siegel...)</vo>
<dr> <dr>
<re> </re>
<tx>S. Mitto rursum duos terniones t et u per hosce bonos
viros italos, qui etiam amicissime me tuo et Theodori nostri
nomine salutarunt. Brevi, si dominus volet, ultimam manum
imposituri sumus universo operi, quod equidem prolixius esse
vellem; sed ita placuit Euclioni Froschovero minutiore
charactere nos uti, quo paucioribus foliis absolveretur et ne
ego (si diis placet), si maiore Paulo charactere essem usus,
inde ditescerem, quin serio etiam iniunxit, ne plura quam
mille centum exemplaria excuderem, quum, si etiam duo milia
imprimi voluisset, distrahi facillime potuisse existimem. Sed
ita est ingenium hominis. Ego, quod possum, in praesentia
praesto, utinam possem melius, idque tua magis quam illius
gratia, cui inservire, quicquid in me est studii atque operae,
ex animo. Cupio. Bene vale et Theoderychi a Niceno, quaeso, in
Balei nostril gratiam ne obliviscitor. Is te quam
officiosissime salvere iubet. Iterum vale cum amicis et
fratribus nostris atque cum patribus omnibus.
^$Basileae cal. Iulii 1557.
^$Ioan[nes] Oporinus tuus ex animo.
<lz>[Adresse ...]: Optimo atque doctissimo Tigurinae ecclesię
pastori d. Heinricho Bullingero, domino et amico suo plurimum
colendo. Tiguri.</lz>

<nr>[31133]</nr>
<ae>Johannes Fabricius an Bullinger</ae>
<od>
Chur, 8. September 1561.</od>
<vo>Zürich StA, E II 376, 36f.
/ Orig.(Aut.)
Gr.
II ,  326f.
Exc.
S. Was myn her burgermeister Tscharner mit unsere[ ] g[nädigen] herren burgermeistern Müller sampt üwer eerwyrd diser landen handlung halb habe abgeredt, ist üch beden mynen gnädigen herren wol bewüst, darff derhalben kheines wideräferens.
Hyeruff so wäre myn her tscharner syner abred alligklich nachgangen, waa nit der pundtstag biß uff nächsten sontag vor galli verlengeret wäre, wie ich dan üwer eerwyrd zevor desse alles verstendiget han.
Hyenebend so ist myner herren burgermeisters
Tscharners, des glychen ouch mynen entschluß und meinung, doch uff myner gnädigen herren von Zürich verbesserung, deren vylfaltigen wyßheyt wir unseren radtschlag gern heymsetzend (wiewol wir lenger dan zwo stund darob geseßen sind): diewyl das ein schwärer, wichtiger handel, so in sonderheyt die eer gottes, demnach ouch die wolfart nit nun diser landen, sonder ouch gemeiner Eidgnoschafft betreffe, möchte man mit ze vyl bescheydenheyt die sach ettwan verkünstlen, diewyl dan die lüt so vyl
fräfen, das sy uns das betörffind zuͦmuͦten, wäre nütt fruchtbarers, dan das die 4 evangelischen Stett Zürich, Bern, Basel, Schaffhusen sich des handels mit sonderem ernst belüdind und ein dapferi bottschafft uff den pundtstag mit befelch abfertigtind.
Dan unsers bedunckens man die 5 Ort nit sonders schüchen darff, diewyl sy nun meer wol wüssend, was religion die evangelischen Stett sind, denen ir religion ze befürderen gantz wol gebüren wil.
Dan warumb sölte das den evangelischen Stetten gegen
iren Eyd-und pundtsgnossen ze handlen abgeschlagen syn, das aber den anderen in irem wäsen gegen ußlendischen herren fürzenemmen nachgelassen und gestattet wirdt? Dan wir ye sechend, das sy ir religion best ires vermögens befürderend, niemand hyerumb angesechen.
Warumb wöltend wir dan nit mit trüwen und ernst ouch zesamen setzen? So es uns noch nit zyt bedunkte, so erbarms gott, das man die ougen nit uff thuͦn wil.
Unsere Eidgnossen aber von den 5 Orten könnend diß nit so größlich zürnen, diewyl wol ze vermuͦten uß allen vorlouffenden ursachen, sy werdind ir bottschafft ouch uff disen tag abfertigen.
Dargegen so muß man ermessen, was frucht-und nutzbarkheit volgen möchte, so die 4 Stett ir bottschafft hye haben wurdind: erstlich so bräche das den bößwilligen ire radtschleg, die sonst daheymen by iren gemeinden sagen möchtind: unsere liebe eydgnossen von den 5 Orten muͦtend uns diß und enß zuͦ; so wüssend
wir nit, was wir uns zuͦ den anderen ze versechen hand, die nye erschinen und uns ouch nye bericht, was inen des concilij und anderer handlungen halb ze muͦtt sye; söltind wir dan uff unseren kopff ußhin gefaren syn und den botten ein abschlegige antwort han, so hettind wir uns mögen vertüffen; die 5 Ort wurdind uns das gunnen, by und von den anderen hettind wir khein trost, als die sich nye erzeigt in so wichtigem anforderen etc.
Haec non modo dicerent papistę ex professo, sed etiam qui se
pro evangelicis gerunt et corrupti essent.
Zuͦdem so ist es üch unglöublich, wie der evangelischen botten ankunfft die guͦttwilligen ins widerspyl erfröuwen und sy in irem guͦten fürnemmen stercken und uffrichten wurde.
Item, die legati pontificis et Philippi so sy ein sömlichen ernst gespüren, wurdend sy ouch mynder uff krieg tröuwen und sich baß besinnen, so sy sächind, wen sy vor der hand hettind.
Daa so türffte die evangelisch bottschafft sich nit vyzelig machen; es wäre allein darumb ze thuͦn, das man die unseren vermante, hüpschlich ze faren und in disen gefarlichen geschwinden löuffen nüt von der hand ze geben.
Es möchtind ouch die evangelischen insonderheyt Angelum Ricium erinneren der gefarlichen löuffen mit bitten, gegen synem herren dem künig Philippo anzehalten, das er wölte ein guͦter nachpur syn und uff frid und ruͦw stellen etc.
Diß dunckt uns, wurde gar erschyeßlich syn.
So
es üwer eerwyrd und unsere gnädigen herren von Zürych ein anders bedunckt, so müssend wir das ouch lassen beschächen.
Diß hat mich myn herr Tscharner üwer eerwyrd heißen zuͦschryben, in hoffnung, ir werdind unseren gnädigen herren Müller diser sachen halb ouch wüssen ze berichten und von dem allem herren Hansen Haller und anderen vertrüwten in geheym ouch zuͦschryben.
Doch wil es gantz guͦtt syn, das man die ding in stille handle, darmit unsere widerpart sich desse nit ze versächen habe.
Sonst ligend beder herren bottschafft hye zuͦ Cur, willens, als ich hör, des angesetzten tags ze erwarten.
Vor ettlichen tagen ist einer von Costentz hye durchpostet; der hat hye wie ouch zuͦ Feldkirch in geheym angezeigt, der bischoff von Costentz sye tod; derhalben ryte er gaan Rom, dem von Ems das bättenbrott anzegwünnen.
Nachen ist dem h.
Gorgius Carly von den Metzleren, deren bluͦttfründ er ist, zuͦgeschriben, der bischoff läbe noch, sye aber fast schwach.
Interim non audimus, an mortuus sit an v[ivus]; sölte er wider uffkommen und der von Ems ang[ends] uff der post ußhar ryten, wäre im gantz
verwyßlich und muͦste den spott zuͦm schaden han.
Jetzmal nit wyter, dann gott erhalte üwer eerwyrd in allem guͦten.
Curiae  8. septembris anno domini 1561.
S. Haec, reverende pater, iam ante scripseram, cum tuas interim cupide expectarem; hodie enim dies est 8. huius mensis et caeteri mercatores omnes redierunt heri, et iam vespera instat.
Cum ergo has meas iam nunc essem obsignaturus, ecce tuae una cum libellis, quorum alterum d.d.
Plantę, alterum mihi destinasti.
Tu vero, cum tuos mihi donando abunde tuam erga me voluntatem declaras, nunc cumulum addis tuis beneficiis.
Legam et quidem cupidissime; nam Brentii, ad quam d.d.
Martyr respondet, iam
ante legi, qui certe ipse causae, quam tractat, diffidere videtur, adeo suspenso gradu incedit.
Ad scriptum tuum et ad totum illud Valdensium negotium d.
Philippus collega se responsurum recepit, et ego alias, si ita tibi videbitur, de omnibus te edocebo; sed alias, nunc enim non possum.
Vides tu autem, cum quibus difficultatibus nos conflictemur; non possumus nunc cum fructu aliquo ea tranctanda suscipere, quae tamen maxime vellemus.
Inter fratres nunc saltem ministros fieri debebat contributio.
Sed fratres Itali ex contributione ecclesiarum, quae tenues et minime numerosae sunt, aluntur
et ipsi.
Cęterorum in Foederibus tanta est tenuitas tamque angusta res familiaris, ut cum atra fame conflictentur ipsique a me non raro sint sublevandi.
Dominus Philippus collega ipse eget contributione, quod tamen tibi mirum videtur, sat scio.
Nunc vides, quid nobis reliqui sit, quo nunc quidem sit confugiendum.
Itali fratres quoniam se cogitant in comitiis sistere, magnos facient sumptus, cum ipsi sint pauperes admodum.
Si deus tamen nostros conatus fortunaverit in hisce comitiis,
conquiremus undique sacrificium laudis, licet iam praevideam id tenue admodum futurum.
Vale, reverende in Christo pater, cum tuis omnibus quam diutissime et felicissime.
Curię die, quo supra.
                                                T[uus] Io[annes] Fabricius.
Clarissimo viro eruditione, pietate et humanitate insigni d.
Heinrycho Bullingero, ecclesię Tigurinae antistiti vigilantissimo, domino et patrono suo semper colendo.
An h. Bullinger,  Zürych.

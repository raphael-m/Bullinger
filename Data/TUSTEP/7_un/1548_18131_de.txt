<nr>[18131]</nr>
<ae>Ambrosius Blarer an Bullinger</ae>
<od>(Konstanz), 13. Juni 1548</od>
<vo>Autograph: Zürich StA, E II 357, 272</vo>
<dr>Bl. II, 712</dr>
<re> </re>
<tx>
Gnad, frid und alles guͦtz von gott durch Christum. Ewer schreiben ist mir wol
zuͦkommen. Bedanck mich hertzlich des christlichen vermainens; byn des ye und
allweg gesinnet gewesen und noch so vyl mir der herr gaist und sterck verlicht,
darum ir unß wellind mitt ernst und glouben helffen bitten. Es wirt an uns
predigern nitt mangel sein, aber ann hertzen ze folgen; wissend wir nitt, was
gott geben wirt. Flaisch ist und blypt flaisch und schwach; wann es an
fahrlichait gaht, so sechend vyl hinder sich, begerend den nechsten tod ze
fliechen, onangesechen das es darnach noch rucher zuͦgohn und man usß dem
reyffen in den schnee kompt. Der allmechtig gott seye unß barmhertzigh, das wir
unsern ruͦm in seinem evangelio nitt zuͦ schanden machind durch unsern
unglöbigen abfal. Ego quum sępe vulgi mecum ingenia diligentius consydero,
varie afficior nec quicquam certi de futuro rerum nostrarum eventu statuere
possum; alias spero, alias timeo, alias tamen non despero; unus enim Christus
est, qui servare hic et impeditissima ista pericula expedire feliciter potest.
^$Puto meas literas tibi redditas et dubito, an ante tuas iam postremo ad me
datas scripseris, cum iuramenti praesertim facias mentionem. Bene habet ea res,
postquam hunc in modum inter nos pulchre convenit.
^$Der Schertel hat yetz X hoptleut, die dem könig knecht annemmend; sorgen übel,
er werd scih gar in unfal stürtzen, sonderlich wa es wider Engeland sein sollt.
Gott erbarm sich unser!
^$Bucerus wirt des Interims halb übel verdacht und offenlich, sonderlich zuͦ
Sanct Gallen geschmecht etc., das doch mitt unwarhait beschicht. Er hat so ain
ehrlichen, christelichen ratschlag den zway churfursten zuͦ Augspurg uff das
Interim gemacht, das weder ir noch kainer den schelten noch tadlen köndt und
darab alle fromme ain wolgefallen haben. Bekümbert und krenckt sich hart des
Philippi halber, schreibt ouch, das Philipp treffelich desshalb beschwert seye,
das sein bedencken so weyt auffkomm; dann es ist aubenteursch zuͦgangen und
mitt seltzamen kreuter, das das guͦt mennlyn uberylt worden. Gott machs noch
guͦt und widerbrings! Bucer schribt mir so christlich des Interims halb, das
ichs nitt verbesseren köndt. Praeterea mira est inter reliquos etiam consensio
et constantia. Vidimus etiam Brentii consilium, quod suis hac in caussa dedit,
et totis animis laudavi patrem nostrum in celis. Reutlingenses etc. eadem animi
dexteritate et christiano candore suis responderunt. Wirtembergen[sium]
consultatio et ipsa existimatur nulli bono displicitura; Musculi et suorum
iudicium in dies expecto nec dubito, quin solidum et dignum tam christianis
pectoribus proditurum siet.
^$Ora pro nobis. Nullicunde profecto nisi ab uno celi et terrę moderatore
quicquam vel consilii nobis vel auxilii adfulget, quamquam ille merito nobis
vice debet esse multorum millium. Salutant te nostri omnes; salveant tui
domestici cum omnibus fratribus et amicis.
<odtx>13. Iunii 1548.</odtx>
<un>Unterschrift fehlt.
</un>
<lz>[Adresse:] Domino Heinricho Bullingero, amico summo suo. Ti[guri].</lz>

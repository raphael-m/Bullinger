<nr>[19137]</nr>
<ae>Hieronymus Frobenius an Bullinger</ae>
<od>(Basel), 4. Juni 1549</od>
<vo>Autograph: Zürich StA, E II 336, 42</vo>
<dr> </dr>
<re> </re>
<tx>
Pro tuis in me collatis beneficiis, integerrime doctissimeque Bullingere,
gratiam habeo maximam lubentius, si fert occasio, relaturus. Mitto fasciculum
tibi reddendum, e Polonia opinor acceptum, cum libro imperiali Germanico e meis
libris; nullus enim hic venalis reperitur. Josephum additurus eram; sed auriga
ne illam quidem sarcinulam videbatur accepturus; proxime tamen ad tuam
humanitatem perveniet. Vale meque amare perge.
<odtx>4. Iunii 1549.</odtx>
</tx>
<un>Tuus Frobenius.</un>
<lz>[Adresse:] Eruditissimo viro D. Bullingero, divini verbi apud Tigurum preconi
fidelissimo, domino suo multum colendo. Bem. v. Bull. Hand:
"Hieronymus Frobenius".</lz>

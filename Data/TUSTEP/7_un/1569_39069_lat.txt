<nr>[39069]</nr>
<ae>Bullinger an Tobias Egli.</ae>
<od>Zürich, 30. September 1569.</od>
<vo>Zürich StA, E II 342a, 574. / Orig. (Aut.)</vo>
Graub. III, 165 R.
S. D.   Ante omnia, cum intelligam te Fabarii lavisse, oro
dominum, ut balneo tuo benedicat, viribus roboret et
diuturna sanitate donet per Christum dominum.
Gaudeo literas meas omnes de c[auss]a signifei scriptas non
tam redditas quam bene esse curatas. Ego iam totum negotium
d. Willio, viro amplissimo, commendo nec dubito, quin pro
sua prudentia sapienter omnia sit moderaturus. Hoc unum
dumtaxat ab ipsius humanitate peto, ut apud senatum
Curiensem clarissimum efficiat, quo scribatur consuli et
senatui Bernensi amplissimo, sicut intelligo nostro consuli
et senatui  Tigurino ad suam commendationem esse responsum.
Eas literas si ad me miseritis, curabo per praefectos vel
Lentzburgen[sem] vel Künigsfelden[sem], amicissimos mihi, ut
probe perferantur Bernam. Videbunt ita Bernenses me bonam
navisse operam, et senatus Curiensis testabitur se aliquo
loco habere tantae reipublicae commendationem, qua re et
Bernenses sibi devinciet etc.
Legi sane, quae Bellivreus et suo et regis nomine omnibus
urbibus et rebuspublicis Helvetiorum scripsit de soluto
obsidione Pictavio. Interim aliunde ea historia aliter
nunciatur, nempe fratrem regis obsedisse Schatelrandum
ideoque admirallium delegisse ex suo exercitu alias
copiosissimo equites et pedites strenuos, quos misit ex
castris Pictaviensibus in regis fratrem. Cupidi hi pugnae
festinarunt; quod cum regis frater videret, protinus se
subduxit. Unde hi rediere ad admirallium, qui maiore
exercitus parte nunquam deseruit Pictavium, sed adhuc ante
paucos dies illud obsedit arctissime, ita ut vel pugnandum
sit regi cum admirallio, vel ditione aut vi capietur
Pictavium. Haec ita quidem referuntur; an vero certa,
indicabit et probabit tempus. Utinam vero cardinalis
Empsenus ita Romam proficiscatur, ut, si aliis foveam fodit,
sibi foderit<f1>Bibelzitat (mehrere Stellen!).<fe> et in eam nunquam rediturus incidat! Sed fiat
domini voluntas. D. Ruinellam, virum optimum et mihi charum,
nomine meo humanissime salutabis ac ages illi pro novis
illis gratias maximas. Video non tam occidentem bellis
irretitum esse funestissimis, sed ipsum quoque orientem,
signum adventantis iudicis. Non miror ego coelitus ut olim
Sodomam fulmine tactas Venetias<f1>Explosion des Arsenals, s. E. Concina, L'Arsenale..., ZB: GN 2282.<fe>. Utinam Veneti aperiant
oculos et videant, quod sanctum est et iustum! Quae habeo
tecum communico, sed ea lege, ut per proximum tabellionem
remittas, chartam puto, quam his inclusi.* (*Dazu a.R.: "Non
est, quod remittas. Serva.")
Vale aeternum cum uxore et liberis charis.
Tiguri ultima septembris 1569.
Bullingerus tuus.
[Adresse hinter 575] Ornatissimo viro d. Tobiae Eglio,
Curiensis ecclesiae fideli ministro, domino meo ac fratri
honorando et dilecto.                  Chur.

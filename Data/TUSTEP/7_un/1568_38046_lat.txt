<nr>[38046]</nr>
<ae>Johannes Brandmüller an Bullinger.</ae>
<od>Basel, 15. Mai 1568.</od>
<vo>Zürich StA, E II 377, 2446. / Orig. (Aut.)</vo>
Gratiam et pacem a deo patre per Iesum Christum, dominum
nostrum.
Quotiescunque vel scriptum video nomen m. Heinrychi
Bullingeri vel eius mentionem fieri audio, victor
doctissime, pastor ecclesię Christi vigilantissime,
animus meus maximo gaudio afficitur, quod adhuc dei
beneficio dominus venerandus et plurimum observandus m.
Heinrychus Bullingerus cum vivit, tum incolumis existit,
utut nonnulli sint, qui, heu male, fortasse id beneficium ei
invident contra ingenium et praeter naturam charitatis, quae
non postrema nota est, ex qua veri christiani Christive
discipuli cognoscuntur et iudicari cognoscique debent. Quod
cum ita sit, vir humanissime et integerrime, ausim ego de me
ipso iudicium ferre atque, ut spero, non fictum neque
falsum, quod ego te nullo prorsus odio, sed summo et intimo
amore in Christo Iesu<gr>tw uiw tHs agapHs Jeou kei tw
HgapHmenw</gr> prosequar. Atque utinam duntaxat inter eos
omnes (ut de reliquis taceam), qui a Christo christiani
denominantur, hodie foret tantus ardor charitatis, quantum
est frigus! O quam beati essemus, quam tuti et securi, quam
divites atque opulenti! O wie wol daheymen, wie rych
daheymen! Nam<gr>o Jeos agapH esi</gr> Iohanne apostolo et
evangelista, dilecto discipulo domini nostri, teste,<gr> kai
o menwn en tH agapH, en tw Jew menei kai o Jeos en autw</gr>
 Deus charitatis et pacis det nobis universis et singulis et
maxime iis, qui id petunt et cupiunt ex animo,
spiritum<gr>dunamews kai agapHs</gr>, ut possimus ex puro
corde nos invicem diligere<gr>ektenws</gr> et in fide per
dilectionem operante usque ad finem perseverare per Christum
Iesum. Amen. Porro ut ad id veniam, propter quod nunc et
prius nunquam ad tuam excellentiam et humanitatem scribo,
ante omnia rogatum volo dominum meum et patrem colendum
etiam atque etiam, ne mihi hanc petitionem, quam facturus
sum, in malam partem interpretetur; postea si visum fuerit
ipsi non alienum esse a fraterna charitate, quae solet
quoque multitudinem peccatorum operire neque repugnare
Christi domini laudi et glorię, quae in hoc etiam
consistere videtur ex magna parte, ut multi ei lucrifiant
atque serventur, ut dignetur id praestare, quod peto. Rogo
autem pro Wilhelmo Henggero, cuius me miseret; agnoscit enim
suam miseriam et confitetur se peccasse in deum et in vos,
suos dominos et patronos, promittit se in posterum fore
prudentiorem magisque frugi, quam hactenus fuerit. Et quia
charitas omnia credit, omnia sperat, propter hanc te rogo,
domine colendissime, ut pro tua autoritate et potestate, qua
vales, digneris illum iuvare eique in sua egestate
succurrere aliquo stipendio, ut non tam se et familiam suam
alere quam in studiis suis et praesertim sacrarum literarum
proficere et tandem ex inutili famulo vobis et ecclesię
Christi perutilis serv   fieri queat. Quod si factum fuerit,
quod ex toto corde a deo optimo maximo precor ac opto,
scitote vos salvam fecisse animam a morte. Quod praeterea
addam, nihil habeo, quamquam petam a vobis, ut ecclesiam
nostram Basiliensem cum suis pastoribus habeatis vobis
semper commendatam in vestris sanctis precibus, dein ut
salutentur meo nomine omnes vestri et
nostri<gr>sunergoi</gr> in vinea domini. Vale, reverende
domine, feliciter in Christo Iesu semper.
Datae Basileae anno 1568 idibus maii.
Tuae excellentię et humanitatis observantissimus et
amantissimus Iohannes Brandmüllerus, minimus
pastorum ecclesię Basiliensis.
Ornatissimo pietate et virtute, sapientia et doctrina viro
m. Heinrycho Bullingero, episcopo ecclesię Tigurinae,
domino suo colendo et in Christo percharo.

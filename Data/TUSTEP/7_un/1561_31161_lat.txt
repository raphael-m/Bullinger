<nr>[31161]</nr>
<ae>Johannes Haller an Bullinger</ae>
<od>
Bern, 10. Oktober (1561).</od>
<vo>ZÃ¼rich StA, E II 370a, 539. / Orig.(Aut.)
S. Nescio, quid iterum nostri habeant de commotione confoederatorum contra Glaronenses; inquieti tamen sunt admodum et de rumoribus hisce dubitant, dum vos nihil scribitis.
Scribunt ergo per hunc ad vestros, ut invigilent et sine mora eis communicent, si quid habent.
Fertur inter papistas Glaronenses quendam confossum esse a quodam evangelico et hinc commoveri Cantones; certum tamen nescimus.
Admonent me cordati viri, ut ad te scribam, ut vestris author sis frequentius ad nos scribendi; cum enim
vos sitis propiores, vestrum quoque magis est in hoc invigilare.
^$Ex Gallia nihildum  aliud habemus, quam quod proxime scripsi, nisi quod d.
Viretus Nemansum profectus et deductus est, ut illic concionetur; est urbs illa in Gallia Narbonensi non procul a Monte Pessulano sita.
Lugduni aiunt ab officio motum esse praesidem Lugdunensis urbis et agri, qui fuit summus evangelii hostis, et substitutum cordatum et integrum virum, ita ut spes sit successum verbi nunc quoque illic futurum
maiorem.
Quod scribam alias, nunc non habeo et haec quoque festinantissime scripsi, cum modo per Hagium nostrum de profectione huius et de hisce omnibus commonitus sim.
Is te salutat; salvi sint vestri omnes.
Salutem dic fratri meo, cui nunc non vacat scribere.
Bernae  10. octobris,
qua non immemor sum fatalis diei, qua patrem meum charissimum ante annos 30 postremo vidi.
Dominus aliquando vindicet sanguinem ipsius et aliorum, qui tum passi sunt.
                                             I[ohannes] Hall[erus], totus tuus.
Fac sciamus etiam, quid apud Rhoetos fiat.
Clarissimo viro d.
Heinrycho Bullingero, domino suo honorando et compatri charissimo.
^$Tiguri.

<nr>[37130]</nr>
<ae>Tobias Egli an Bullinger</ae>
<od>Chur, 4. November 1567.</od>
<vo>Zürich StA, E II 376, 129. / Orig. (Aut.)</vo>
Gr. III,  43.
Hodie summo mane statim a concione alloquitur me d. Carolus
dicens legato literas venisse, quibus mirum in modum
exhileratus sit; sed argumentum literarum nesciebat. Ex
consequentibus tamen satis liquet: decretum est ei
capitaneos revocare und ein eigen regiment kriegsvolk
annemen. De integro et pertinaciter urget non religionem
peti idque argumento nobis esse debere, quod religiosi ipsi
Scaphusiani H[elvetii], Basilienses, Abbacellenses et alii
suum militem mittant. Miratur avide d. Carolus, an ita sit,
an proficiscantur ii. Cupit etiam a te edoceri et, si quid
certi esset, enunciari. Quaeso, mi verende domine, si per
ocium potes, minutam unicam suffureris. Aegerrime fert
legatus nostras conciones.
Vale aeternum, decus immortale totius orbis.
4. novembris 67. Curiae.
Amplissimo viro d. m. Heinrycho Bullingero, ecclesiae
Tigurinae ministro primario, domino suo aeternum
colendissimo.
An den hochgelerten h. Bullinger, pfarrer zuͦ Zürich.

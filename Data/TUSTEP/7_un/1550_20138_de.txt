<nr>[20138]</nr>
<ae>Johannes Blasius an Bullinger</ae>
Chur, 16. Ju[ni] 1550.
<vo>Zürich StA, E II 343a, 426.</vo>
Gr. I, S.169.
Orig. (Aut.)
Graciam et pacem a domino etc. Diser jetz gehaltner puntztag
hat nüt anders
geendet, dan das er ein andren tag uff jetz Bartolomei
geporen, uff welchem des
k[üngs] orator sich alles, so den gmeinden verheisen,
gnuegsame versicherung zu
pringen erpotten. Wie sömlichs die meylaendisch botschafft
gemerckt, ist sy nit
für Pündt, sonder on urloub ylentz widerumb uff Meylandt
zugfaren. Achtendt
etlich nit ein güet zeichen sin, diewil sich der gubernator
gegen unsren pässen
heruff gelassen, dieselbigen besichtiget etc.
Wyter, recht geliepter min meister Heinrich, wer das min gar
fründtlich pit, wo
es üch nit widrig wer: ich hab ein 14järigen son, der hat
pishar ouch
gstudiert, heist Titus; den wölt ich geren zuͦ einem
scherrer thuͦen und ein
wundtartzet, deren wir hie im gantzen landt treffenlich
noturfftig sindt,
machen, - ob ir etwan mit einem fryen und erntschafften
meister geredt, und was
er uff ein jar nemmen wölti, oder wie es an etlichen orten
der bruch ist, ein
jar umbs ander. Dan ich wölt gern, wo es müglich were, den
costung ersparen; ich
hab sunst ein schwere hushab zu erhalten by der thüry
mitsampt dem costung, den
ich khan han pishar mit mim Paulo. Nütestminder, so es nit
anders mag sin, so
wil ich, was ir mir ratend und byderwanlüten in minem namen
verheisendt,
redtlich leisten, halben lon, so das halb jar harumb, das
übrig zu endt des
jars. Bit üch umb ein fründtliche antwurdt, mit erpietung,
üch in dem und
derglichen gar willig sin, nach mim vermögen zu dienen.
Preterea nihil in presenciarum te scitu dignum habeo, nisi
quod me tibi
com[m]endo. Vale per dominum, qui te longevum conservare
dignetur. Amen.
Raptim, 16. iu[nii], anno 1550.
Ioannes Blasius tuus, quantulus est.
Vere et docto et pio domino Bullingero, amplissime Tigurine
ecclesie episcopo
vigilantissimo, d[omino] ac fratri suo colendissimo.

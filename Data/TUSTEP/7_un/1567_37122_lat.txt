<nr>[37122]</nr>
<ae>Tobias Egli an Bullinger</ae>
<od>Chur, 21. Oktober 1567.</od>
<vo>Zürich ZB, Ms F 37, 225. / Orig. (Aut.)</vo>
Graub. III, 36f. Exc.
S. Decimo octavo die huius mensis venit ad me Malansio d.
Ioannes Brunnerus indicans et enarrans mihi sortem suam et
qua de causa a principe electore piissimo fuerit dimissus.
Ego certe (ut debui, veteris sodalis mei nunc ita oberrantis
sum ex animo misertus et petenti apud nos honorificam
aliquam conditionem omnem meam opellam lubens ac
benevolenter promisi. Propterea peracta concionis functione
una cum d. Pontisella Meyenfeldam (ibi enim vacabat functio
altera, quam habuit d. Andreas Vögeli, qui nisi mox lecto
affixus esset moriturus statim tamen propter vitam
inconvenientem dimitteretur), me contuli. Quam primum illuc
pervenimus, invenimus d. Andream iacentem in extremis.
Convocatis quibusdam viris senatoriis spes non modica
Brunnero aperta fuit, modo stipendium sibi satis amplum esse
videretur. Crastino die transigetur negocium per illos, qui
nomine totius communitatis in hoc sunt deputati. Stipendium
assurgit ad centum aureos aut eo amplius, sed non multo etc.
Reversi Curiam reperimus literas tuas omnes, vir et pater
amplissime. Ex iis autem de sceleratissima hostium nostrorum
conspiratione certiores facti omnem rem d. consuli Willio
significavimus, ut eo acrius in impediendis militibus
laboraret. Quin et ante (ni fallor  17. octobris, quo die d.
legatus tria a Foederibus signa petiit et cum suo interprete
coram amplissimo magistratu nostro comparuit vehemens
maledicus appellans nostros rebelles foedifragos sceleratos
etc. regis insidiatores et prope latrones) quoque ex
traditione reipublicae Bernensis et vestrae instructus erat
d. consul de copiis et insidiis papisticis, quas diu
simulatione aliarum rerum compararant, subito autem ad
ecclesiae dei periculum converterunt. Propterea, cum diversa
scriberentur aliunde ab eiusmodi, quae d. legatus proponebat
simulans peti supplementum tantum ad regis custodiam contra
factiosos quosdam, senatus noster postulatis illius non
annuit, sed missis literis ad cnfoederatos monuit, ut rem
omnem bene perpendant, suos syndicos huc mittant, quorum
opera, quid faciendum, deliberetur. Simul vero et interpres
disseminavit exempla quaedam, in quibus omnes extimulat, ut
sine ulla mora sese expediant; regem enim cum regno
periclitari graviter; quosdam enim ita esse factiosos, ut,
nisi divino ope et Helvetiorum strenuitate rex noster
(festum Michaelis celebraturus in loco quodam Plays non
procul a Parisiis distante) tutatus esset, in vincula
ignominiosa esset coniectus, protestans interim gravissime
religionis ergo nullas fieri turbas. Decretum insuper erat a
magistratu, ut publice in templo statim a concione
proclamaretur, ne quis proficisceretur; sed in gratiam
Nicolai Bellizarii ommissum nunc est, ne quid vicissim
detrimenti merces illius paterentur. Hoc silentium tantum
animi adversis partibus addidit, ut iam quoque tympana
audirentur, quae tamen imperio quoque magistratus iam
siluerunt. Quin et duces, capitanei, signiferi et signa ipsa
cum reliquo apparatu in parato esse dicuntur. Sed cum
calamitas fidelium subine augeatur et longe diversa quotidie
nuntientur, dabitur opera, ut, si fieri potest, omnia
impediantur et supprimantur. Noster certe magistratus
nunquam annuet; Davosii etiam iampridem sunt edocti; quid
Superiores facturi sint, audiemus. Papistae nimirum papistis
ferent suppetias; sed et de ipsis dubitamus. Es seitt
jederman, ditz syge ein fuler krieg. Non feriantur tamen
Galli hic, sed omnes occasiones captant, omnes praetextus
praetendunt, ut persuadeant nostris religionem non
impugnari. Heri quoque sub noctem* (* a.R.: .......:
praecptor ...manicus, legati scri....., attulit mihi)
affertur mihi exemplum conscriptum ab interprete de mandato
principis Condensis, quod totum fascinatorium esse credo.
Scribam hic infra syllabatim:  Deß herrn printzen von Conde
mandat, das er in sinem namen in Franckrych hat ußgon lassen
: Damit keine person unwüssenhaft tragt, uß welcher ursach
gesagter herr ein so große anzal von edellüten und andere
personen von ein und der andern religion besandt habe,
derhalben begert er, das mänigklich verständiget werde,
sömliche besamlung sey allein us der ursach beschähen, das
sy den könig underthenigklich bitten, er welle die ständ des
königrychs beruffen und besamlen, und dann mittel angesechen
hätte, damit sin arm volk der großen beschwärnus und
uflegung, so inen durch der Italiäner bosheit uffgelegt sind
und täglichen uffgelegt, unbeschwärt und entlediget wurdend
und diß königrych widerum in sin erste glory und klarheit
bringen. Von deßwegen so bevilcht und gebüt obgesagter herr
printz allen personen, welcher condition und qualitet sy
sygind, das sy um der religion und andern sachen halben mitt
worten oder mit werchen nützid mißsagind noch mißbruchind by
verlierung des läbens, sonders söllend die einen mit den
andern früntlich und fridlich läben, wie dann inen durch des
königs edikt bevolhen und geordnet worden.
Haec et alia spargit interpres in Foedera. Sed quis dolum
non olfaceret, quasi vero istae difficultates vi quadam et
partium dissentione sint amovendae. Bonum quidem esset
populum misere excoriatum istis molestiis liberari, si modo
venenum non subesset. Sed praetextus est. Nolo te pluribus
distinere; festinant mercatores.
Ocyssime.
Curiae 1567.  21. octobris.
Resalutant te omnes boni. Ignosce, quaeso, festinationibus
et perpetuo cum ecclesia tota vale, mi pater.
Tuae excellentiae subiectissimus
servulus Tobias Ege[nolphus?].
Saluta, quaeso d. Ludovicum Lavaterum.
Amplissimo viro d. m. Heinrycho Bullingero, ecclesiae
Tigurinae parocho clarissimo et piissimo, d. patri suo
perpetua fide colendo.

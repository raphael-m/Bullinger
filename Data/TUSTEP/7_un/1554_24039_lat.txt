<nr>[24039]</nr>
<ae>Johannes Haller an Bullinger</ae>
<od>Bern,  9. Februar 1554.</od>
<vo>Zürich StA, E II 359, 2941.  Orig.</vo>
Ep. Calv. 1908 (XV, 38).
S.   Non venit ad me hic nuncius, donec iamiam discedere
vellet. Itaque non possum per eum omnia quę vellem
scribere. Tuas tamen accepi, et ingentes tibi ago gratias
pro tuo de Gratia Dei opere sancto. Habeo duo exemplaria
Actorum contra Servetum, quorum alterum tibi, alterum d.
Gvalthero pertinet. Sed non potui hunc his gravare. Mittam
ea proxime per Witembachii nepotem, qui ad vos cum d.
Gvalthero contubernium habiturus proficiscitur. Ego ad
nuptias quasdam avocor. Ideo nunc plura non possum. Commendo
me tibi semper. Bene vale cum tuis omnibus. Datę Bernae
19. februarii 1554.
Tuus Hallerus.
Clarissimo viro d. Heinrycho Bullingero domino et compatri
charissimo suo.
Tiguri.

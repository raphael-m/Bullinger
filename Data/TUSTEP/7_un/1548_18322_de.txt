<nr>[18322]</nr>
<ae>Joachim Vadian an Bullinger</ae>
<od>St. Gallen, 26. Dezember 1548</od>
<vo>Autograph: Zürich StA, E II 351, 88</vo>
<dr>St.G.Mitt.30, S. 775ff.</dr>
<re> </re>
<tx>
Salvum te opto in servatore nostro Iesu, amantissime Bullingere, et annum simul
iam appetentem, velut aiunt novum, tibi precor tuaeque domui longe felicissimum.
Ante dies aliquot scripsit ad me vir vere et cordate pius et elegans D. Georgius
Laetus, significans quendam esse Augustae senem pluscula prole felicem, qui
locum sibi dari commorandi apud nos petat, liber prorsus ab omni tyrannica
insectatione et iis quidem a domino fortunis praeditus, ut nemini molestus aut
in quemquam ingratus sumptuum penuria cogatur esse, sed liberali omnino et
benefica vitae consuetudine facile omnes demeriturum etc. Perspecte vero suis ex
literis intelligere non possum, Tigurive sedem an Sangalli permitti sibi ambiat,
quamquam sim subodoratus, ipsum Laetum esse cum sua familia, qui hanc sibi
condictionem impetrari desideret. Velim igitur, mihi significares, num in suis
ad te literis quicquam eius rei attigerit, nam meae una cum tuis mihi
afferebantur, ut inde agere ex officio et virum optimum denuo certificare
possim, quid ipsi sperandum sit et quid de nobis sibi queat polliceri. Haec
hactenus.
^$Es ist noch war und habend unsere gwerbsleut desse schreyben, das der prinz
Philippus auf Catharinae sol zuͦ Genouw ankhomen sein und die stat zuͦvor
umb fürsorg willen allerlay practiken wol und in allen winklen versechen und in
sein gwarde und gwaltsamen genomen haben.
Auf ietz wichnacht sol er zuͦ Mayland fest halten und sol der anschlag sein,
demnach mit allemm volk auf Trient zuͦ und durch die Etsch und hochteutsch
land auf den Rhin und den selben nider dem vatter zuͦ gen Prüssel zuͦ
raysen. Da wirt man neuw gloggen giessen. Wohin und über wen die selbigen
klingen und tönen werdend, wirt die zeyt zuͦ erkennen geben. Also schreybt man
etc.
^$Auß Saxen hat man zeytung, das hertzog Mauritz, der gepractiziert churfürst,
alle landtschafft mit seinem bruͦder hertzog Augusto bipartiert und abgetaylt
habe. Und als die kays. Mt. widerum dess Interims halber angehalten (die mönch
und pfaffen thuͦnd eß), das man dem selbigen raum machen welle, hat Mauritius
antwort geschriben, seiner person halb habe eß nit not, der kays. Mt. zuͦ
gehorchen; aber bey seyner landtschafft wüsse er eß nit zuͦ erhalten.
Augustus aber hat seinem schwecher, dem künig zuͦ Tennmark, endtlich
zuͦgesagt, das Interim nit anzuͦnemen; ist evangelischer warhait von hertzen
vil genaygter (wie man schreybt) dann Mauritius.
^$Bischoff von Augspurg schreybt in die fürnemisten stett seynes bistumbs, was
wätterlichen und milten befelchs er von kayserl. Mt. habe, demm Interim
nachzekhommen, und wil damit gehebt haben, das man demmselbigen straks
nachkhomme; erbeut sich, persönlich zuͦ erschinen und beholfen und beradten ze
sein, <gr>onos lyros<gr/>. Da hör ich aber khain andere grönd der geschrifft,
dann Pannonicam scripturam: Sic volo, sic iubeo, sit pro ratione voluntas.
Bey diser bastey und vorweer endthaltend sich zuͦ unsern tagen lose bischoff,
pfaffen und mönch, alls lang ja disser krieg für sye beston wirt. Es sol auch
der bischoff von Straßburg gar trutzlich und verachtlich anhalten. Gott
verleych allenthalb gnad.
^$So sol gewüss sein, das der Brenenr (wie man in nendt), hertzog Ererich von
Braunschwig, zuͦ Speyr an demm neuw georndten camergericht iudicum
catholicorum gar streng anhalt wider alle stett, die imm sein land habend
abgenomen und sein veste Wolfenbeutel mit hilf der gefangnen fürsten Hessen und
Saxen zuͦ schaden gericht und erobert habend; fordert groß guͦt etc. Darum
die pündischen stett ainen bestimpten tag, gen Spey[r] gwüsslich zuͦ
erscheynen, angesechen haben söllend; auff welchen tag, wirt in den briefen nit
ainzaygt. Mittenzuͦ wil die kays. Mt. umb die resten, so der bestimpten
strafen halber vilen stetten aufgelegt sind, straks zalt sein. Ob eß dess
kaysers gemuͦt sey oder derjenigen, die an seinem hoff noch nit gnuͦg
habend, tregt man zweyfel. Die von Memingen söllend 30,000 guldin legen; habend
ob den 40,000 schon erlegt und zalt. Nit ainders (minders) wirt anderen stetten
verschont; und leydet also die hertzlich begird der raynen und ongefeltschten
warhait unserer religion für und für ain schwär und erbärmlich durchachtung. Und
geschicht der sach recht; dan söllend die glöubigen gehalten werden und hat eß
Christus deutlich angezaygt, der herrlich und vollmechtig got welle allain den
seinen gab und gnad geben, das sy biß an das end beharrind und also selig
werdind. AMEN.
^$Rosinus haeret adhuc apud nos et, ut audio, multum scribit et multis.
Sed sunt qui eum peste territum Lucernana tantisper mutato sub caelo agere
constituisse ferunt, ne opera eius pontificis megociis, technis et artibus
plenis, deesse vitae periclitatione possit. Aiunt patria Tigurinum esse; ego
mallem esse Ligurinum aut Tyberinum.
^$Heut hab ich vernomen, das man den oberlendischen stetten ainen tag beschriben
und bestimpt habe, ain merklich anlag der kays. mt. ze laisten zuͦ
beradtschlagen. Der marg auß den bynen muͦß sich harauß saygern laßen,
sunst wirt khain friden sein. Interim ducatus Svevicus instaurabitur, in cuius
confinia et consepta utinam et nos destinati non simus! qui pars quondam, ut
scis, regni Svevici fuimus.
^$Vale et meam fidem boni consule, quae certe nihil caelabit te, quem novi
publicae salutis esse excubitorem longe vigilantissimum.
^$Sangalli, ipso die memorię Stephani dicato, anno MDXLVIII.
<un>Ioachimus Vadianus.
</un>
<lz>[Adresse:] Longe pientissimo et doctissimo viro D. Henrycho Bullingero,
memoratissimae urbis Tigurinae praesuli, domino et amico incomparabili.</lz>

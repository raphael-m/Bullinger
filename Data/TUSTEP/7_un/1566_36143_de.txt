<nr>[36143]</nr>
<ae>Bullinger im Namen der Pfarrer von Zürich an Johannes Haller</ae>
<od>Zürich, 16. Januar 1566</od>
<vo>Abschrift von unbekannter Hand<fx>^#/+Überschrift autograph.^#/-<fe>: Zürich StA, E II 371, 1041r.</vo>
<dr>Ungedruckt</dr>
<re> </re>
<tx>Die gnad gottes sye mitt uns allen,
^$Errender und fürgeliepter herr und bruͦder, ir söllend nitt gedäncken, das wir in diser handlung one üwer vorwüßen und
guͦtte verwilligung, ja üch aller dingen unbericht, unß fürgenommen für zuͦ faren und allein zuͦ handlen. Dann als
unser lieb herren und bruͤder, die diener der kilchen zuͦ Genff, alle dise handlung mitt dem schryben einer confeßion an
uns zum ersten gebracht, habend wir inen geantwortet, wie ir zum theil im brieff selbs geläsen, zum teil in der kurzen narration,
die wir üch hie mitt zuͦ schikend, begriffen habend. Sömliche antwort habend wir gäben und überantwort einem burger von Genff,
Tuscheron<f1>Ein Estienne Toucheron ist erw. in: Livre des habitants ..., Bd. 2.<fe> genannt. Hienäben aber habend wir im ouch brieff an üch gäben, welche ich an üch mitt eigner hand
geschriben und darinn üch berichtet alles unsers guͦtbedunckens<fx>^#/+Korrigiert aus^#/- guͦtdunckens.<fe>,
das zuͦ beradtschlagen und uff<fx>uff ^#/+über der Zeile nachgetragen.^#/-<fe> üwer gefallen, üwers radts ouch, zuͦ
erwarten. Darzuͦ hab ich geton noch ein klein briefflin an minen götty Hans Heinrych Müßlin, dem ich ein silberpfännig
zum guͦtten jar gesandt etc. Da verstand wir aber jetzund wol, das üch der brieff nitt worden, da wir doch an Tutscheron nit
zwyflend, diewyl er den brieff zuͦ Genff trüwlich verricht; muͦß an denen gefelt haben, denen er üweren brieff vertruwt.
Und ist uns nitt lieb, sol er kommen in frömbde händ. Und habend uns nitt versähen deß gehen<f1>plötzlichen.<fe> ylens unser
herren und bruͤderen zuͦ Genff. Könnend aber ouch wol gedäncken, daß sy es gethon und thuͦnd uß guͦtem herzen, darum wir inen das nitt verargend.
^$Als wir aber in den brieffen, durch gägen wirtigen botten hargesendt, üwer und ire meinung verstanden habend, wir im
anders nitt können noch söllen thuͦn, dann unseren gnedigen herren anzeigen, welche uns hüttigs tags die antwort gäben, die ir in der hieby ingelegten narration verstan werdend.
^$Hieruff schrybend wir gan Genff und berichtend sy unser herren antwort der gestallt, wie irs ouch hie habend in der narration
erzellt, mitt anzeigung, wir achtind, ir werdind sy ouch üwer herren antwort wüßen laßen, daß sy den consensum sähind beider
oberkeiten, die denocht zuͦ vor sich nitt underredt.
^$Und diewyl beiden oberkeiten gefalle, das wir, der 3 kilchen diener, in geheim und stille durch schrifften
versuͦchind, ein einige, kurze, richtige confeßion zuͦstellen, möchtind wir jetzund anhören, was sy dem
pfalzgraffen geantwortet, was sy haltind von der confeßion in Luthers antwort begriffen, ouch von der confeßion zuͦ Basel
gemacht 1536. Daß söllend sy uns zuͦschicken; wollind[?] ir und wir ouch darüber unseren bescheid gäben. Und ir werdind die
brieff trüwlich fertigen, das wir üch ouch trüwend und üch darum bittend. Das ist alle handlung, um deren willen wir gott geflißen bitten<fx>^#/+Korrigiert aus^#/- bittend.<fe> söllend, das er uns darzuͦ sinen geist verlihe etc.
^$Gott mitt üch.
<odtx>Datum Zürych, 16. ianuarii 1566.</odtx>
<un>Heinrych Bullinger in namen
<un>aller anderen mitt dieneren etc.[?]
</un>
<lz>[Ohne Adresse.]</lz>

<nr>[27144]</nr>
<ae>Pier Paolo Vergerio an Bullinger</ae>
<od>Tübingen, 20. Juli 1557</od>
<vo>Autograph: Zürich StA, E II 356, 691ff.(Siegel...)</vo>
<dr> <dr>
<re> </re>
<tx>Quia spero me brevi affuturum paucis ad tuas literas
respondebo, H. Bullingere frater. Sic dixi de libro Coelii, ut
scripseram, non impium atque haereticum. Sed fac me dixisse.
Annon impius atque haereticus est liber, in quo docetur
hominem posse servari sine Christo? An dixerit, vide in pagina
196. Deinde addis nondum cognitum esse pro lupo, at ego dico
iam cognitum ab his, qui voluerunt librum perlegere, et
bre(...) videbis iudicium multorum, quae extabunt. Postremo
ais te male habere, quod illum irritaverim et non potius tuo
consilio paruerim. At me male habet, quod non possis ferre
eum, qui talem librum allatret. Quid ergo? (...)iendum erat,
ut error ut cancer serperet et ecclesias vastaret. Ais hominem
apologiam adornare, non dubito, atque in ea producturum tuas
literas, quas iactat se habere, et tunc, qui respondebunt,
cogentur te peragere reum fere eiusdem criminis (boni consule,
fraterne scribo), atque ita vereor, ne accidat, si sic
scripsisti, ut ille affirmat. Si illi esset contentio cum [me]
privato homine, adhuc causa cadedret, quia malum fovet; sed
qaunto magis, cum pro me pugnent mei principes, qui
gravissimis literis monuerunt senatum Basiliensem, uti
compescat maledicentiam hominis. Quoniam iuste accusatus
nolluit acquiescere, habeat, quod meritus est.
^$Adhuc per mensem subsistam, antequam in Sarmatiam redeam. Dux
noster condemnavit Gribaldi dogmata magna sol[l]ennitate;
affuit in iuditio senatus scholae, multi consiliarii ex
praecepuis, multi theologi. Sic res est; abibit notatus.
Certissime scio me (licet autor fuerim duci de homine
accersendo) immunem esse omnis suspitionis, quasi cum illo
unquam senserim.
^$Ardet in septentrione bellum. Rex in persona adoritur
Livonienses; vereor, ne involvatur Germania. Colloquium fiet,
Spirae episcopus intererit pro Ferdinando. Meus haerus non
ibit, quia Augustus datus autoritate comitiorum collega ait
sibi in Daniam ad socerum eundum.
^$Iterum te oro, Bullingere, boni consule, quod liberius, ut
fratrem decet, tecum de libro Coelii egerim. Vale meque brevi
expecta.
<odtx>Tubingae 20. iulii 1557.</odtx>
^$Vergerius
^$[v. a. Hd.] Clarissimo vori d. Heinrico Bullingero, fratri
honorando. Tiguri.
<lz>[Adresse ...]: [V. a. H.] Clarissimo viro d. heinrico
Bullingero, fratri honorando. Tiguri.</lz>

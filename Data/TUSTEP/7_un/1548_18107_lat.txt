<nr>[18107]</nr>
<ae>Leonhard Soerin/Serin an Bullinger</ae>
<od>Ulm, 22. Mai 1548</od>
<vo>Autograph: Zürich StA, E II 356, 74 (Siegel....)</vo>
<dr>Ungedruckt</dr>
<re>Regest</re>
<tx>S. Decima nona martii scriptum de Naemanni adoratione
remisi tibi, frater observandissime, ac deinceps XI. aprilis
iterum scripsi inter cętera, quid tibi videatur de
scripto illo per me in Latinum transferendo. Hactenus vero
rerum omnium hęreo incertus; a te enim a 15. usque
februarii nihil accepi, nec typographus quicquam, ut
postulaveram, respondit. Cupio igitur quam paucissimis per
tabellarium et amicum hunc meum Varnirium<f1>Varnier.<fe> allato epistolio
certior fieri. Si typographus Latinum etiam libellum istum
habere voluerit, statim mittam; Varnirius ne adhuc quidem ad
imprimendum est instructus.
^$Cęterum ut maxime cupiam te libello aliquo remunerare,
nil tamen omnino habere possum, nisi ut meorum aliquot
servare te iubeam. De comitiis nil adhuc vulgatur, licet in
pręlo quidem esse ferant propediem proditura. Hoc die
Interim illud ad senatum nostrum refertur, ut est elapsa
hebdomada Augustę statibus omnibus expositum, de quo
tamen malo alias idque procul dubio brevi scribere.
Ignoratur enim, an omnes consensu suo sint ratificaturi.
Audio equidem electores Mauritium et Brandenburgensem contra
illud esse portestatos.
^$Vale. Plura scribere non vacavit; Varnirius enim abitus sui
indicatione me fefellit.
^$Ulmę 22. maii anno 48.
<un>Leonhartus Soerinus.
<un>De libello nil scriberem, nisi metuendum mihi esset nec
hunc forte nec epistolam alteram ad te pervenisse.
</un>
<lz>[Adresse] Ecclesię catholicę ministro fidelissimo
H. Bullingero, fratri suo in domino plurimum diligendo et
colendo. Zürch.</lz>

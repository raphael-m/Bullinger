<nr>[29046]</nr>
<ae>Bullinger an Ambrosius Blarer</ae>
<od>(Zürich), 20. März 1559.</od>
<vo>St.
Gallen VII, 227. / Orig.(Aut.)
Bl.
III, 456.
S. D. Accepi literas tuas 25. februarii scriptas.
Interea libellum meum, quo 61 quaestionibus respondeo, sine literis misi Bernam; spero te illum recepisse.
Nunc quod tuis respodeam, non habeo, neque in illis est, ad quod magnopere responderi oporteat.
Audimus Saxones scripsisse apologiam, qu[a] purgant suum illud factum, quod desertis sociis ipsi discesserunt Wormatia; in ea dicuntur omnes damnare, qui in suos furores non consentiunt.
Imperator proposuit consultanda comitiis 3. martii.
Plura iam non possum, avocer.
Plura haberem, quae scriberem; sed redeo, priusquam tabellio discedat.
Capita propositionis sunt  1. continuatio colloquii Wormaciae coepti in hunc finem instituti, ut compositio fiat religionum diversarum, id est ut nuptias ineat Christus cum Belial,  2. contributio Turcica, qui Hungariae immineat, ex Carnis abduxerit supra 10000 hominum,  3. camerae imperii sustentatio,  4. monetae correctio,  5. pax publica. Iam
consultant legati principum; pauci ibi sunt principes.
Auditus est et Galli legatus; quid proposuerit, nescio.
Sunt ibi Staphilus, Wicelius, Iesuitae, et reliquum infaustum avicium; audaces sunt et confidentes velut certi de victoria.
Illyricus libellum edidit de sectis et dissidiis papistarum Germanicum, quem opponit Staphyli Topicis.
Dicitur imperator cogitare de recuperando ducatu Sveviae et eam ob rem redimere velle marchionatum Burgoviensem ex possessione episcopi Augustani.
In  Polonia comitia nondum sunt finita nec rex, ut dicebatur, mortuus, sed laborat gravi morbo.
Agitur de successore regni; episcoporum causa et persona quotidie fit odiosior; religio vera non vulgariter progreditur.
De pace inter Gallum et Hispanum desperatum audio et nunc tentari, si inducie possint impetrari.
Ex Londeno accepimus ultimas 24. februarii scriptas et numisma coronatae reginae; agitur sedulo in parlamento, quod finiendum speramus nunc ad pascha.
Spes est bona reparari posse
religionem veram; ardet zelo regina; nobilitas urget; populus veritatem sitit.
Dominus det gratiam.
Iterum cogor abrumpere scriptum.
Vale cum tuis omnibus et Fuchsio<f1>Peter Fuchs.<fe> inprimis.
20. martii 1559.
                                                Bullingerus tuus.
Clarissimo viro d.
Ambrosio Blaurero, ecclesiae Biennensis ministro, domino suo colendo et fratri charissimo.
^$Byell.

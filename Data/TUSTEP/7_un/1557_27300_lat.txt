<nr>[27300]</nr>
<ae>Johannes Ehinger an Bullinger</ae>
<od>
Augsburg, 27. November 1557.</od>
<vo>Zürich StA, E II 345, 439. / Orig.(Aut.)
S. D. Habeo gratiam isti tuae erga me voluntati, doctissime charissimeque in domino preceptor, quam ostendisti hoc munere quidem magnifico, sed et authore mihi tum p  ciosissimo tum iucundissimo ad me misso.
Igitur ea me tibi fide nunc devinctum qua cui maxime.
Nam hii 26 sermones tui ita me adfecerunt, ita totum in tui admirationem traxerunt, ita denique in eadem immotum tenuerunt, ut eiusmodi neque possum verbis exprimere neque tu, si ego exprimam, credere queas.
Perge igitur constanti fortique
pectore scribere, disputare, certare, oblectare, breviter vincere potissimum rabidos istos ac nullius iudicii homines, qui clamoribus et furiosis libellis incendium sacram                    de denuo exagitant.
Sunt enim aliquot inauspicata ingenia in bonorum virorum odium ac publice tranquillitatis perniciem in Saxonia nata, qui scriptis virulentis et plusquam scurrilibus propinant se ipsos mundo deridendos, ut videre est in contentione, que Wormacie in colloquio inter nostros incidit, quam
credo in  scedas ubique transfusam non sine magno malo reipublicae christianae.
Constitutum est colloquium, ut scis Wormacie a statibus imperii religionis ergo, ut res tranquille et pacifice ab utraque parte transigi possit.
Sed proh dolor, cum nostri in spiritu mansuetudinis et lenitatis cum adversariis congredi deberent, tunc illi, qui stant a nostra parte, lacerant se mutuo, non secus atque si canes, qui feram in silva insequi deberent, se mutuo mordentes feram dimitterent.
Ita nostri, qui
feram pessimam, nempe papam, verbo dei insequi deberent, digladiantur de rebus non necessariis et feram illam pessimam, nempe papam sinunt abire.
Insania ista si non est, nemo unquam insanivit.
Miseret me boni Philippi, similiter et Brentii, qui sunt et candidi et pii theologi nec unquam patiar me unquam avelli ab ipsorum pia et sana doctrina, quos tibi quoque minime adversari scio; sed confido futurum, ut summus ille rerum moderator suis arcanis et inscrutabilibus consiliis omnia vertat in
letum exitum; solus enim ille potest hominum inconsulta consilia in eventus lętos ac bonos producere.
De filio tuo non est, quod sollicitus sis; admonitus est per me, ne committat levi quadam societati.
Deinde rogavi magistrum suum pistorem de conversatione sua; tunc ill  nihil quoque in eo desiderat.
Sed ego auscultabo diligentius.
Deinde 3 fl.
accepi in monetis.
A me igitur tibi  adeoque tuis omnia  paratissima esse confidas velim, id enim et vetustas nostri amoris et mea consuetudo in meos
et tua multa erga me officia postulant.
Vale in Christo servatore unico una cum tota familia tua, quam salutabis me   nomine vehementer.
Novitates apud      nulle sunt nisi de Polwilero, qui cum magno dedecore et damno relictis etiam bombardis insolutis militibus Galliam reliquit, quod forte melius nosti quam ego.
Raptim ocyssime Augustae 27. novembris anno 1557.
Salutabis mihi Bibliandrum, Gvaltherum et omnes pios et doctos viros.
T[ibi] de[ditus] I. Ehingerus.
Multa eruditione et pietate praestantissimo viro domino Heinrico Bullingero, Tigurinensis ecclesie pastori summo, domino ac preceptori suo eterna veneratione colendissimo.

<nr>[37058]</nr>
<ae>Tobias Egli an Bullinger</ae>
<od>Chur, 10. Juli 1567.</od>
<vo>ZÃ¼rich StA, E II 377, 2435. / Orig. (Aut.)</vo>
Gr. II, . . . .
S. Quae de episcopis Curiensibus hactenus acta sint, non te
latere puto, vir clarissime. Diligenter tamen a d. Friderico
S[alice] cum aliis quibusdam ad se pertinentibus iis
literis, quas ad te mittit, cognosces. Causam suam hisce
demum diebus peraget, nisi a quibusdam sibi male consciis
delusus fuerit; rem enim immoderatam, imo nefariam moderate
nimis meo iudicio plectunt. Quicquid tamen factum fuerit, ut
scias, faciam. D. Zanchus Clavennae adhuc moratur, maxime
propter morbum comitis Ulyssis, quem gravius sibi accidere
quam suam causam lachrymis apud me saepe testatus est. Quin
et nunc scribit Ulyssem instar angeli alicuius coelitus
delapsi nihil nisi diviniss[im]a cogitare et loqui et tanta
maiestate de deo, de coelo, de vita aeterna, gloriosa
Christi resurrectione verba facere, ut omnes in summam sui
pertrahat admirationem etc. Haec ...  ...  d. Iesus balnea
tibi tua ita temperaverit, ut quam diutissime ecclesiae suae
et nobis omnibus incolumis esse queas.
Vale, vir clarissime, tuaeque fidei nos tuos servulos
commendatum habeas, quaeso. Ocyus.
Curiae 1567.  10. iulii
Tibi deditissimus
Thobias Iconius.
Amplissimo viro d. m. Hennrico Bullingero, ecclesiae
Tigurinae antistiti maximo, d. suo aeternum honorando.
Tigur[um].

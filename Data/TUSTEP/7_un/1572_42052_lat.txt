<nr>[42052]</nr>
<ae>Johannes Haller an Bullinger.</ae>
<od>Bern, 30. März 1572.</od>
<vo>Zürich StA, E II 370a, 458. / Orig. (Aut.)</vo>
S.  Iuvenis hic senatoris honesti apud nos filius est,
domini scilicet Iacobi
Albini<f1>Jakob Wyss.<fe>, et Samuelis Telamonii ex sorore nepos; didicit artem
pistoriam; nam
pater, licet ditissimus sit, omnes tamen filios suos, quorum
non paucos habet,
manuarias operas exercere docet. Statuit vero aliquamdiu
Tiguri manere et
laborare et postea, si per occasionem aliquam facere possit,
Venetias invisere.
Rogarunt itaque me parentes et inprimis Telamonius, ut eum
vel uno verbo tibi
commendem, non ut quicquam illi praestes, nisi unum hoc, ut
consilio eum iuves,
si possit nancisci bonum et honestum aliquem magistrum, qui
illum ad se
recipiat. Satis alias ipse instructus est pecuniis. Quaerunt
etiam hoc inprimis,
ut tui cognitionem habeat tuique per totam vitam memor esse
possit. Hoc illis
negare non potui, cum nihil non apud te audeam. Novi nihil
habeo, quod scribam,
nisi quod Genevatum gratia nostri cum urbibus vicinis
Friburgi primum, postea
Solodori conventus egerunt; urget enim regis legatus, ut
saltem ab his urbibus
in foedus recipiantur et Solodorenses in eam iam sententiam
sunt adducti;
Friburgenses hactenus adhuc titubarunt et praesertim propter
religionem. Quid
postremo iam Solodori conclusum sit, nondum scio; intelligo
interea ex privatis
Friburgenses velle, ut, si praesidium aliquando illuc sit
collocandum, ipsis
quoque suae religionis libertas concedatur, hoc est, ut
illic missam possint
celebrare. Hoc Genevensibus durum est, et puto
quęstionem illam apud theologos
quoque ventilandam fore. Rogo itaque, ut, quid tu hic
sentias, mihi communices.
Bene vale.
Bernae penultima martii 1572.
Salutant te domini, amici et fratres omnes, inprimis vero
Telamonius.
Iohannes Hallerus, tuus, ut nosti.
Clarissimo viro d. Heinrycho Bullingero, Tigurinae ecclesiae
pastori
fidelissimo, domino meo honorando et compatri charissimo.

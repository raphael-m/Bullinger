<nr>[20167]</nr>
<ae>Joachim Vadian an Bullinger</ae>
St. Gallen, 19. Juli 1550.
<vo>Zürich StA, E II 351, 120. / Orig.(Aut.)</vo>
S.  Mea culpa nihil est commissum, charissime Bullingere,
ut metuendum mihi
sit quicquam, quod ad exactam controversiae cognitionem
attinet, in vestris haud
dubie doctissimis pientissimisque ad fratres ministros
literis praeteritum esse.
Non legi nec sane vidi illas; sed novi, quid mihi de tua
tuorumque eruditione
sit pollicendum. Hac una caussa cunctandum arbitrabar, quo,
si a Vadiano vestro
(cuius testatissima apud Tigurinos fides est) de negocii
statu omni paulo fusius
edocti fuissetis, paulo fortasse providentius scribere
licuisset. Absit enim,
absit, ut ad hoc quisquam vestrum iudicium meum expectandum
esse ducat, quo suum
inde vel emendare vel modurari pergat. Non potest enim ea
fiducia efferri, quo
non suo, sed illorum, ad quos scribit, iudicio sua spectari
probarique
desiderat; nam ad caussae eventum quod attinet, mea nil
retulerit, dummodo sic
ex aequo et iusto partes concilientur, ut, quod ex iure est
scripturę, id
ratum fuisse iudicibus videri possit. Per me plane, mi
Bullingere, omnia
protinus alba erunt, etiamsi diversum quid acciderit; satis
enim mihi est et
fidem me et conscientiam meam redemisse. Mitto tamen meas
tibi literas paulo
antea, etiamsi sero scriptas, quod rem omnem vel sero
intelligas simulque meum
de re omni (quod avide cupiebas) iudicium ad manum non ea
caussa habeas, ut tuum
emendes, sed ut meum corrigas. Misissem sane citius, si
copia mihi fuisset
fidorum tabellionum. Addi[di] Gessnei [ex A]ugusta literas
ad Gessnerum
Tigurinum neque non Laelii Conzini e Norimberga epistolam
una cum aliis, quas
proximis ad me diebus misisti. Nihil vero dubita, ne*
(*a.R.: me! ...!)
commitiorum Augustensium oculatissimus inspector futurus
sim. Vale.  Sangalli  19. iulii anno 1550^#'o.
Ioachimus Vadianus.
Domino Henrycho Bullingero, domino et fratri.
                   Tiguri.

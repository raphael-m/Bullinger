<nr>[30017]</nr>
<ae>Bullinger an Ambrosius Blarer</ae>
<od>Zürich, 26. Januar 1560.</od>
<vo>Zürich ZB  A 65, 367. / Orig.(Aut.)
London 18. decembris.
Habemus doctrinam satis puram dei benignitate, eandem, quam tempore Eduardi 6.  Cranmerus, Rydleus, Martyr etc.
apud nos deposuerunt.
^$Institutum est totius regni visitatio, inspectio omnium ecclesiarum, a quo nondum Sandus, Iuellus, caeteri redierunt.
Diruuntur arae, comburuntur idola; sed ministrorum magna est inopia fidorum et peritorum, vix vicesimae dare possumus pastorem.
            Episcopus hodie in Anglia nullus est; papistici omnes sunt depositi, designati nostrum aliqui, sed nondum data administratio; dabitur sequentibus diebus.
^$Secretarius reginae dixit (Cecillus) te Martyrem in vere vocandum in  Angliam.
Veni; nam tua opus opera.
^$De reginae nostrae nuptiis nihil certi; proci sunt Sveviae regis filius secundus, qui fratri suo Erico ambit.
Discessit hinc Ferdinandi legatus, qui pro Carolo r[ege] egit.
Optimi quique sibi metuunt ab
Austriaca domo.
Putatur adhuc nuptura Anglo; sunt, qui existiment mansuram in virginitate etc.
In Scotia magni sunt motus; utraque pars est in armis.
Nobilitatis et incolarum multo maxima pars evangelio fovet; sed regina habet Gallos praesidiarios et nova auxilia a Gallis expectat.
D. Bullingerum diligenter salutare digneris meo nomine; Blaurerum, quem mihi commendavit, quam potero humaniter tractabo.
^$Parcurstus in integrum est restitutus.
Galli advecti aliquot navibus ingredi iam voluerunt Scotiam; sed tempestas oborta submersit aliquot naves, aliquot reiecit in Flandriam.
Salve, optime Ambrosi, charissime frater.
Non fuit mihi ocium scribendi; boni haec consule et hanc chartam remitte.
Tuas accepi.
Saluta fratrem tuum consulem et haec illi communica.
Consignavi haec ex literis d.
Grindalli ex literis d.
Ioannis Abeli.
Brevi plura.
Vale cum tuis omnibus.
Tiguri 26. ianuarii 60.  festinantissime.
                                                            Bullingerus tuus.
Salvus sit d.
Matthias.
Clarissimo viro d.
Ambrosio Blaurero, domino meo colendissimo et fratri charissimo.
^$Wintherdur.

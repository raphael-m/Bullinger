<nr>[19316]</nr>
<ae>Oswald Myconius an Bullinger</ae>
<od>Zürich, 2. Dezember 1549</od>
<vo>Autograph: Zürich StA, E II 336, 308.(Siegel...)</vo>
<dr> <dr>
<re> </re>
<tx>S. Dicito, si poteris per ocium, qualisnam vox Germanis
lekerli; nam id me scire valde opus est, nec nosse cupio,
qualiter utantur insolentes iuristę, sed qualiter vulgus in
causis forensibus. Putas forsitan me nugari; verum ego serio sic
peto. Quocirca facito, ne frustra petiverim. Postquam
responderis, exponam, quid mihi velim hac petitione.
^$Rediit ad nos Dryander Hispanus, fert omnia bona, praterquam
quod regis protector sit captus; causas in posterum se
narraturum pollicitus est. Quinta novembris reliquit Angliam,
quam diem quę mala praecesserint a pfaffis excogita et sparsa,
pridem nimirum nosti. Inceperant sperare religionem in statum
pristinum propediem redituram. Vera si narrat Dryander, mendaces
sunt isti inventi.
^$Narrat idem de obitu Pauli 3.; probat, quod, dum fuerit Parisii
(nam per Galliam huc venit) et nuncium e Roma advenerit, mox
cardinales turmatim evolarint Romam versus. Quod quidem pariter
fertur de cardinali Augustano. Verum hoc compertum habes ex
quęstore quem dicimus. (Am Rand: Gabr. Arnold) Si res ita se
habet, quid quęso putas futurum? Equidem video mutationem, sed
quam, non video; spero tamen Christum aliquando respecturum ad
ecclesiam suam, praesertim quod tam horrenda patrant visitatores
quidam, qui mittuntur ab episcopis a Paulo missis in Germaniam
ad preces Cęsaris. Dicam unum, quod huc scriptum est:
^$Per montem Vogesum, si rechte memini, visitatorum unus missus
intellexit mulierem illic comedisse carnes die, quo per papam
non licuerat. Examinavit eam in templo reque comperta
condemnavit ad certos ictus nudę infligendos; erat autem ipsa
gravida. Educta igitur extra templum et exuta ictus est perpessa
graviter et post hos impositi adhuc tres dies, per quos panem
edat et aquam bibat tantum. Rediit ipsa in templum et per noctem
durans mane inventa cum infante mortua.
^$Addam aliud: In Angsterdam convenerunt mulieres octo, inter
quas erant tres gravidę. Colloquutę sunt de deo, quemadmodum
decebat pias; proditę captę sunt et condemnatę ad ignem
exceptis gravidis; nam hę servatę ad partum usque similiter
perierunt. Hic talis servator ratio: convictus non revocans
comburitur, revocans decollatur aut strangulatur. Consyderabis
cęcitatem istorum hominum, quibus deus permittit adeo graviter
uti tyrannide contra bonos et pios. Divexavit aliquando me
longanimitas dei quodque palam impiis tantum largiatur
felicitatem. At ubi video tam infidelem cęcitatem, plane taceo
et qiesco; video namque, tametsi mille ortibus singulos
perderet, cęcitatem tamen istam multo graviorem esse. Qui sic
enim percutitur, ignoratione dei percutitur atque adeo morte
perpetua.
^$Pręterea placet audire, quod nunquam vel tu vel alius
quispiam, credo, audivit unquam. Obtura aures, oculos tantum
sine percurrere, quod dicam: Lewgatus quidam papalis (Ciovanni
della Casa) scripsit Italice contra hęreticos Germanię
interque alia per occasionem excusat peccatum Sodomę laudatque
et opus divinum adpellat. Vergerius hoc mihi coram Celio
narravit, ut qui scripsit contra Sodomitam istum, etiam Italice,
et rogatus, ut vertat Latine, promisit se obtemperaturum. Vides
cęcitatem. Tales conantur nos docere fidem Christi, et Cęsar
eos adiuvat. Foeditatum satis habes. Vale in domino cum tuis et
fratribus omnibus.
<odtx>Basileę 2. decembris anno 1549.</odtx>
^$T[uus] O[svaldus] Myco[nius].
<lz>[Adresse ...]:D. Heinricho Bullingero, viro praestantissimo,
in domino suo. Zu[rich].</lz>

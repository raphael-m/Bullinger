<nr>[28135]</nr>
<ae>John Burcher an Bullinger</ae>
<od>
Krakau, 27. Oktober 1558.
Zürich StA, E II 375, 553.
Zur.lett.III, S. 698ff.
Ep.Tig.III, S. 452ff.
Cracoviae 27. octobris 1558.
S.P.D. A Vienna scripsi humanitati tuae, Bullingere amice et domine charissime, tum de filiorum tuorum debito tum de Christophori Rotocheri</od>
<f1>Christoph Rotacher.<fe>, affinis mei, parum candido minusque christiano in me affectu.
Hi (Ii?) mihi debent residuum, quod certe nondum, nisi me eo pelleret necessitas extrema, repostulassem; is contra offitium christiani, ne dicam concionatoris, quaerit artem detinendi mea, quae pro subvenienda necessitate sua ab uxore mea me inscio et absente ei amice mutuo data sunt. Filiorum
tuorum debitum pro candore tuo uxori meae, si necessitas expostulaverit, reddito atque affinem meum Christophorum christiani atque concionatoris offitii commonefatias obsecro; nam si non restituerit uxori meae, quod iam anno fere elapso quasi per insidias ab ea extorserat, certo sciat me iure mea repetiturum, quum rediero.
Hucusque dissimulavi ne omnium in nos moverem sermonem, atque fabula futuri essemus omnibus; idque eo lubentius egi, quod ipsemet id rogaverat, et mecum candide transacturum
promiserat.
Verum discedens quum id cupiveram, recusavit fere reponsum dare.
Florenos illos viginti, quos mihi debet, uxori, a qua extorserat, reddat; et pro debito affinis nostri Ioannis Billingeri non recusabo expectare usque vendantur arcus.
Haec pręcor mei gratia cum eo agas.
De filio tuo Christophoro oblitus eram a Vienna tibi scribere.
Is paulo antequam eo veneram discessit Venetiam.
Causa discessus erat, quod non potuit in pistrinam Caesaris recipi.
De regina Hungariae, vidua relicta Widae et sorore regis Poloniae, incerta hic fama spargitur.
Nam ante biduum constans erat fama, eam supplitio capitis affectam a nobili Hungaro, cuius consanguineos (quod eam voluissent cum filio Ferdinando imperatori prodidisse et in manus dedisse) decollaverat.
Iam vero fama venit, eam cum filio in munitissimum castrum confugisse atque ab Hungaris obsessam esse.
* Inter signandum meas has nova fama venit; Turca molivisse obsidionem dimovere, sed ingentem ab Hungaris cladem passi sunt.
* [- - * am Rande nachgetragen)
Moschovitae, ingressi fines Livonensium, castra quinque et aliquot civitates expugnaverunt.
Iam vero Revell civitatem et portum maritimum obsident.
Regi Poloniae, ut eis suppetias ferret, legationem miserant.
Quibus responsum est, si conditiones pacis, quas anno praeterito in se servandas receperant, ratas et inviolabiles esse vellent, rex suis sumptibus eos ab hoste liberare obtulit.
Legati id referendum principi suo deliberarunt.
Iulius quidam Italus, qui Tiguri primum apud dominum Frisium, deinde apud dominum Sebastianum vixerat, quod non potuit praefici libris regiis aut Lutetiam ad studia mitti (licet alias potuisset frugaliter, christiane, et libere educari), ad monachatum suum quasi canis ad vomitum redit<f1>Vgl. Spr 26, 11; 2Petr 2, 22.<fe> und steckt der schelm yn der kappen.
. . . . . . . . . . quod ipse propriis oculis vidi.
Regina graviter hic periculoso morbo laborat, neque fere spes ulla vitae supererat; sed revaluit aliquantulum.
Comitiae proclamatae sunt, ut moris Polonorum est, ad diem Elizabethe.
Sed propter morbum reginae differentur.
Nam indies hic expectatur rex, qui alias Petrocoviae erat, ubi celebrandae erant comitiae.
Legatus papae a suis benigne, a nostris ludicre, hic receptus erat.
Nam tibicen vigil civitatis tuba sua eo ingrediente cecinit melodiam cantilenae: Erhalt uns her by dynem wort.
 . . . . . . . . . . . . . . Nobiles aliquot, qua ingressus est, cornubus ad instar bubulcorum boabant: alii insueto more vociferabant: ut satis intelligere potuit, quam gratus eius adventus Polonis erat.
Episcopus Cracoviensis citaverat concionatorem euangelii, ut sisteret se iuditio suo.
Is ante biduum huc venit; atque ex improviso episcopum, qui poculos plenos cum legato papae evacuaret, magna nobilium caterva stipatus adiit, atque causam citationis sciscitatur.
Episcopus turba nobilium stupefactus respondet, se plane de citatione ignorare.
Itaque admonitus a nobilibus, ne posthac eorum concionatores quovis modo molestaret aut citaret, discesserunt.
Librum tuum d.
Ioanni a Lasco dedi, qui gratias immortales egit non tantum pro munere atque quod dedicatus sit palatino Vilnensi.
Librum palatini curat compingi eleganter, quem, si dabitur occasio, ipse ei offeram; sin minus, mittam: distant enim hinc quinquaginta miliaribus partes, in quibus versatur.
D. Lelium hic reperi, cui dedi literas tuas.
Bene vale, et familiam cum doctis amicisque omnibus meo nomine offitiose saluta.
                                           Tuus, Burcherus, Anglus.
Non magna spes est commodi aliquid ex hac arte nos nanscissuros.
Nam privilegium sigillo Polonico signatum non est, sed Lithuanico, quod solum in Lithuania valet.
Dem ffürnemen, wysen hern her Heynrych Bullynger, predicanten, mynem gunstigen hern zuͦ Zurych.

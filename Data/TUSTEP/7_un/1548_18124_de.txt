<nr>[18124]</nr>
<ae>Ambrosius Blarer an Bullinger</ae>
<od>(....., 4. Juni 1548)</od>
<vo>Autograph: Zürich StA, E II 357a, 754 u. 806</vo>
<dr>Bl. II, 708ff.</dr>
<re> </re>
<tx>
Auff 15. Maii hat kai[serlich] m[ajesta]t an ir herberg das Interim in beysein
des königs und desselbigen son publicieren lassen, welchs gmainklich allso
angenommen worden, ausgenomen das der margraff Hans von Brandenburg, des
churfursten bruͦder, und hertzog Mauritz von Zwybrucken darwider protestiert
und damitt den kaiser hart erzurnt habend. Hertzog Mauritz hat ouch nitt
bewilligen wellen, sonder gesagt, er hab seiner landtschafft verhaissen, sy by
der relygion beleyben ze lassen etc. Hertzog Ulrichs räth sollend darein ouch
nitt bewilligt haben. Die stett habend ain uffzugig antwurt geben, daruff
kai[serlich] m[ajesta]t gesagt: sy versech sich, die stett werden ir m[ajesta]t
kainen eintrag thain; daruff beschreiben sy yetz ainander, sich zuͦ
entschliessen, was sy thain wellen.
^$Es hat kai[serlich] m[ajesta]t ain treffeliche summa gellt an die stend begert;
die sölle allso zuͦ ainem vorrath behalten werden, ob sich in kunfftig zeyt
widerum in teutscher oder anderen nationen unruͦ zuͦtruͤg, das man etwas
an der hand hette.
^$Der von Lyer ist verrytten zum landtgrauffen und anderschwahin etc. alls man
achtet, ouch von des Interims wegen. Hellt mans darfuͤr, wa er und der
churfurst in diß Interim nitt bewilligind, werdind sy nymmer ledig. Die
niderösterreychischen land habend by den stenden angehalten um bauwung ettlicher
vestinen und auch ettlicher besatzung. Mitt denen zuͦ Prem wirt gehandelt
gleych wie ouch mitt uns uff offnung und restitution; was weyter folgen, wirt
die zeyt zuͦ erkennen geben.
^$Dis ist meinen herren von iren gesandten geschriben worden. Was ich euch
yederzeyt allso schreib, mögt ir eweren herren allweg ouch lesen lassen, ist mir
von meynen herren, den gehaimen, allso zuͦgelassen, es were dann, das ich euch
etwa dabey anzögte, das ir ain sach in vertrauwen bey euch beleyben sollten
lassen. Bittend on underlaß sampt ewer kirchen fuͤr uns.
(Separater Zettel)
Es wirt euch der uberrüter ain ledle zuͦstellen; das wellt sampt den brieffen gen Klota schicken dem vogt. Wa ir aber nitt bald bottschafft ze haben wissen, so
schickts dem Marcell selbs gen Ror by aigner bottschafft.
^$Si fieri ulla ratione potest, fac, mox Interim describatur;
refert enim nostra, ut quamprimum remittatur; fiet autem istuc
facile, si quinque aut sex adulescentes operas describendi
inter se partiantur; tunc enim duabus aut tribus horis nullo
negocio omnia absolverint. Ego, nisi tam certus fuisset
nuncius, hic describi curassem post dies aliquot tibi missurus
exemplum. Sed quum prioribus literis significaris te istuc valde desyderare,
nolui diutius differre etc.
<un>ohne Unterschrift
</un>
<lz>[Adresse:] ohne Adresse</lz>

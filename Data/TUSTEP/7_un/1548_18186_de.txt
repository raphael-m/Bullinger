<nr>[18186]</nr>
<ae>Ambrosius Blarer an Bullinger</ae>
<od>(Konstanz), 10. August (1548)</od>
<vo>Autograph: Zürich StA, E II 357a, 796</vo>
<dr>Bl. II, 724f.</dr>
<re> </re>
<tx>^&xzur Belagerung von KN/Kner Sturm s. StA ZH, A 170.1, dort Abschrift in HBs Hand^&x{
Die unsern schribend gmainen aidgnossen und begerend, das sy wellend
underhendler sein zwyschen kai[serlicher] m[ajesta]t und unns. Darum thaind das
best, so ir mögend; dann ich sorgen sehr ubel, nach dem sich vyler gmuͤter
anfachend erzögen, man werde (das gott gnedigklich verhuͤten welle) etwa ain
friden annemmen, da unß der unfriden vyl ehrlicher und serlicher were.
^$Die forcht ist treffelich grosß, diewyl man dermassen ergremt ist. Der herr
gott Zebaoth richte uff alle erschlagne hertzen, sterck alle schwache, erhalt
die schwankenden, und die noch uffrecht stond, deren gantz vyl sind, alls ich
hoff. Bittend von hertzen und mitt aller truwen fuͤr unser gmaind und (umb?)
starck, das der liebe gott sein grosse truw und guͤte an uns beweys.
^$Min l[ieber] br[uͦder]und C[onrad] Z[wick] (Konrad Zwick) empieten euch alles
guͦts, seind hertzlich betruͤbt, das sy allerlay sechend und dann erst ouch
noch grossers sorgend, dann yetz vor augen. Sterben were usn doch ring unnd
licht, dann das wir sorgen muͤssen ain zuͦ grosse schwachait. Wir sind zwar,
menschlich ze reden, diser sach vyl zuͦ klainfuͤg; so sind deren vyl, die
sich nitt dermassen uff den ainigen gott vertrösten wellend und die sachen im
grund ermessen.
^$Bucer hat mir uff gestert von Straßburg geschriben; merck wol, das er ubel
ubel sorget, man möchte vyllicht nitt heben. Gott erbarme sich doch vätterlich
so vyler frommer hertzen, deren noch so vyl allenthalb sind.
^$Saluta tuos omnes. Commenda nos toti ecclesię vestrę, quam potes
diligenter. musculum et Gervasium nostris vestris valde quam amanter saluta.
^$Mitto pontificis coronam, quam heri accepi; illam tu remittes proximo nuncio.
^$10. Augusti.
<un>fehlt
</un>
<lz>[Adresse:] An maister Hainrich Bullinger zuͦ Zuͤrich etc.</lz>

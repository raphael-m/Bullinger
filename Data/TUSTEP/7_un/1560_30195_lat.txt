<nr>[30195]</nr>
<ae>Bullinger an Johannes Fabricius</ae>
<od>Zürich, 25. Oktober 1560. Beilage.</od>
<vo>Zürich StA, E II 373, 221.</vo>
Gr.
II,  225 (Regest).
Ex Augusta  18. octobris:
Prodiit dialogus, in quo Melanchton ad inferos detruditur.
Interloqutores sunt Otto Heinrychus elector, Mauritius elector, Albertus marchio et alii quidam, qui misere conqueruntur, quod turpiter sint seducti.
Ex Basilea,  20. octobris:
Lucernenses  3. novembris omnino volunt iudicium fieri contra Gallum de lucro vel chura aut interesse 16. pro 100, nec quicquam volunt remittere nec ullam interponi dilationem.
Tumultus in Gallia dicuntur in diem augeri.
Fama est ducem Florentiae occupasse Corsicam insulam.
Papa dicitur militem colligere, velle item, ut provinciales et guardiani conventuum sese parent, ut, si nationale concilium in Gallia neque per se neque per Hispanum possit turbari, disputent in eo.
Bollvylerus cupit alicubi
summam pecuniae mutuari, ut militem colligat, forte ut praesidium imponat Constantiae.
Ex Geneva, 14. octobris:
Rex Navarrae in aulam accitus nunc est in itinere, fratrem adducit.
Sic autem dispositae sunt centuriae Gallici equitatus, ut undique Navarrum circumveniant.
Eventus in manu dei est, qui forte brevi dissipabit, quicquid callide videntur sibi moliri.
Uno capite oppresso promittunt sibi de omnibus facilem victoriam.
Sed si Navarrum hostiliter aggressi fuerint, opponent se, quod spero, pro eius defensione multi.
Decrevit is ius suum recuperare in concilio, sed absque armis.
Missa est ex Hispania
legatio, quae concilium nationale in Gallia disturbet.
Die Michaelis Martburgi:
"Mitto theses disputationis Haydelbergae habitae, de qua audistis forte." Haec Hyperius, qui alias multa quidem ad me scribit, sed nihil nisi faustum et quod testatur negotium religionis feliciter progredi.
Mitto illas theses; mitto, quae ex Haydelberga ipsa accepi de disputatione illa, quae tu remittes ad me.
Darunter Bemerkung von Fabricius: "Anno d[omini] 1560, in motibus bellicis."
An herren Johansen Schmiden, predicanten zuͦ Chur, sinem günstigen herren.
                                                                                                 Chur.

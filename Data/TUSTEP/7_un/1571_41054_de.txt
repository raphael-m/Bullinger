<nr>[41054]</nr>
<ae>Bullinger an Hans Rudolf Bullinger.</ae>
<od>(Zürich), 27. Juli 1571.</od>
<vo>Zürich ZB, Ms F 37, 371. / Orig. (Aut.)</vo>
Gott mitt uns. Fürgeliepter sun, es stadt umb uns alle von
gnaden gottes wol; gott gäbe, das es ouch umb üch wol
stande. Din vaß hand wir uffgeschlagen; dann wir gesorget,
das es alles graw werde, wie beschähen. Da habend wirs
gesunnet. So kumpt jetzt in yl der fhuͦrman; habend wir
widerum yngeschlagen, wie wir gemögen. Das lynin plunder ist
alles jetzt in der wösch; wirt dir zuͦ andern zyten, wills
gott, werden etc. Gruͤß uns Susannam und Lisili und all
din volck. Es wil leyder nun unlidenlich thüwr sin; gott
bessere es. So ferr mitt dem wildbrätt, alls ich sorgen,
kein hoffnung were, laß mich mitt einem wort wüssen, wil ich
sunst mitt dem, das ich hab, fürfaren; hoff, man werde fuͤr
guͦt haben etc. Gott mitt dir und üch allen. Ich wette
gern
in 8 oder 10 tagen die gest haben.
Uff frytag Annae  27. iulii 1571.
H[einrych] Bullinger.
Minem lieben sun h. Hansen Rodolffen Bullinger, praedicanten
zuͦ Berg.

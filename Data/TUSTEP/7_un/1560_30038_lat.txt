<nr>[30038]</nr>
<ae>Georg von Stetten an Bullinger</ae>
<od>
(Augsburg), 8. März 1560.</od>
<vo>Zürich StA, E II 356, 205. / Orig.(Aut.)
Quę de obsidione urbis nostrę scripsi, timentur magis a quibusdam quam re vera timenda sint.
D. Gerion Seyler ob nescio quos rumores in Bavariam spars s iussu principis Bavarię custodię datus est, ut dixi, altero . . . . . liber dimissus.
Timent sibi papistici magis, quam necesse sit; nostri e diverso ferociores se ostentant, quam re vera sint.
Ad conventum Ingolstadiensem legati trium principum (nescio quorum, sed non ex evangelicis) venerunt composituri forte hocce dissidium.
Cardinalis Lotharingię globulo bombardę a quodam, cuius fratrem cremari iusserat, traiectus interiit; ita mihi hodie pro certo relatum est.
Imperator noster quid agat, nihil audio; audio autem, quae effari non audeo, . . . . . .  utpote nondum satis comperta.
Vale.
Datum 8. marcii anno 1560.
                    R[everentiae] t[uae] deditissimus Georgius a Stetten iunior.
[Ohne Adresse.]

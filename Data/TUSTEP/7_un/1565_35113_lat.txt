<nr>[35113]</nr>
<ae>Matthieu Coignet d.J. an Bullinger</ae>
<od>(Paris), 2. Dezember 1565.</od>
Zürich ZB, Ms
F 62, 114.
S.P.D.  Nullas adhuc a te accepi literas dubitans te non meas accepisse; nam flagranti desiderio teneor tuarum literarum.
Pater meus charissimus me una cum
cognato meo in collegio Praeles collocavit cum docto et erudito praeceptore, cui existimo ad nos erudiendos operam non defuturam, mihique neque animus deerit,
et existimo me tam bene tempus consumturum, ut tibi satis in offitio meo fatiam.
Cęterum si quid de nostra valetudine scire cupis, scito me prospera
valetudine frui, quod utinam et vos eadem valetudine fruamini.
Nihil novi iam habeo, quid tibi aut scribam au mandem; sed alias copiosius, cum plus otii nactus
ero, ad te scribam.
Finem itaque meae epistolae fatiam.
Salutes, obsecro, meo nomine Veritatem et Torotheam omnesque nostros, quos novistis familiarissimos.
Parentes omnes charissimi et Stuckius te plurimum salvere
iubent.
Vale in Christo, qui te semper incolumem conservare velit.
Datum in museo quarto nonas decembris 1565.
Tuus semper dilectissimus semperque obedien-
tissimus filius Mathaeus Coignetius.
Doctissimo et amplissimo viro d.
Heinrico Bulingero p[atri], ecclesiae Tigurinae vigilantissimo, plurimum observando.
                  Tiguri.
 Zuͦ
Zürich.

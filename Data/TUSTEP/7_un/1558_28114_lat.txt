<nr>[28114]</nr>
<ae>Matthieu Coignet an Bullinger</ae>
<od>
Solothurn, 4. September (1558).</od>
<vo>Zürich StA, E II 368, 447. / Orig.(Aut.)
S. Quia varii et falsi rumores sparguntur de nostro exercitu te certiorem facere volui de iis, que certo intellexi ex literis ad me scriptis 26. augusti, castra Philippi posita tribus miliaribus ultra urbem Dourlens et ibi se munivisse altis aggeribus, ut a nostris securi sint, qui Somonam fluvium occupant, ubi rex etiam debebat esse praesens 28. augusti.
Fuit certamen inter Hispanos et Germanos Philippi et ex Hispanis ad tria millia cecidere.
Non puto unumquemque ex illis exercitibus in
utramque dormire aurem.
Ex illi potest dominis aliquid boni efficere, quod pacis tempore difficilius esset.
Si quid maius et certius habuissem scripsissem amplissimo senatui.
Illum salutabis meis verbis et hęc, si videbuntur digna, communicabis et amicis.
Bene vale.
Suluduri 4. septembris.
                                         Tuus ex animo Coignetius.
Haidelbergae prinis scripsit ad me Palatinum cum alio electore et nonnullis [pr]incipibus in eo esse, ut notiones ineant pacis componende.
Nil adhuc rescripsit imperator . . . . . dieta Augustana urget tamen contributionem contra Turcam.
Coniectura est esse contra regem, cum edicta gravissima publicari faciat contra eos, qui sunt Augustane confessionis pacta ei iuramenta negligent[ur]. Philippus aliquot Germanos adhuc expectat, qui veniunt ab ecclesiasticis.
D. Henricho Bullingero, ecclesie Tigurine pastori vigilantissimo.
Tiguri.
Zurich.

<nr>[35124]</nr>
<ae>Bullinger an Johannes Fabricius</ae>
<od>Zürich, 28. Dezember 1565.</od>
<vo>Zürich StA, E II 373, 626. / Orig.(Aut.)</vo>
Gr.
II, 626.
Dominus benedicat tibi et faxit, ut hic annus tibi sit faustus et felicissimus, tibi inquam et domui tuae.
Quia hodie nullas a te accepi literas, solicitus sum,
quod ultimis tuis literis significabas te ęgrotare.
Dominus te tuae ecclesiae et nobis restituere dignetur! Valemus hic utcunque per dei gratiam; dominus
pergat nobis benedicere!           Legatus regis Orbais Saloduro  26. decembris ad nos scribit: "rex meus indixit comitia magna, ad quae coibunt Blesas omnes
principes cum universa nobilitate.
Quid futurum sit, nescio; ego certe eo quoque sum vocatus, cras ingrediar iter et festinabo.
Bellum in Anglia et Scotia
excitatum interventu regis mei bene est sopitum.
Scotia retinet evangelium.
Pro certo affirmatur pontifex Romanus mortuus."  Haec ille.
Matthias Erbius  23.
decembris Raperschwyla ad me scribit  decem urbes, inter quas primatum tenet Hagnoa, consultare de reformatione etc.
et Hagnoam quidem iam eiectis sacrificibus
substituisse concionatores.
Hagnoam sequtos esse cives Obernehenses; idem brevi expectari a Selestadio et Colmaria.
Insanire interim ubiqu[it]arios
Rychenvillae; Farzbachium (ut vocant) clamare fortiter Argentorati, sed fortiter quoque a cordatis civibus contemni.
Magistratum solicitum esse et caute agere,
ne oboriatur turba.
Palatinum constantissime progredi.
Expectari comitia imperialia ad 15. ianuarii Augustae etc.
Haec ille.
Haec ego tecum communicare pro nostro more volui et tibi omnia felicia imprecari.
Aeternum vale cum omnibus amicis nostris.
Tiguri  28. decembris 1566.*        (*a.R.: Es ist daran korrigiert, doch fraglich ob 1565 gelesen werden soll oder in 1566 geändert ist.)
Bullingerus tuus.
Praestantissimo viro d.
Ioanni Fabritio, Curiensis ecclesiae fideli ministro, domino meo colendo et fratri dilecto.
                                Chur.

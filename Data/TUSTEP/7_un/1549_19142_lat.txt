<nr>[19142]</nr>
<ae>Hieronymus Carraria an Bullinger</ae>
<od>Mar[tisiasi], 15. Juni 1549</od>
<vo>Autograph: Zürich StA, E II 365,72.(Siegel...)</vo>
<dr> </dr>
<re> </re>
<tx>Pacem et gratiam fideique augmentum per dominum Iesum
H[ieronymus] Carr[aria] H[einricho] B[ullingero] precatur
^$Nulle me, observande Heinriche, ut ad te scriberem, promovebat
occasio. Sed cum gravis ille et pietate et eruditione Augustinus
Mainardus, Clavenensis ecclesiae minister ex Retorum fratribus,
de non levi negotio quarta decima Ma-i ad me suas dedisset, hiis
imposuit, quod, si tali negotio responderem, nostras tibi
dirrigendas curarem, ut pro tua erga illum familiaritate vel. D.
Comandro vel Blasio, Curiensis ecclesiae ministris deferendas
fideliter comendares, qua de re alterius nomine, quem tibi et
familiarem et carum existimo, nostras comendare [h]aud temere
visum fuit. Non est igitur, ut tuam officiosam humanitatem
pluribus promoveam, cum tanto viro gratificari studiosior esse
possis, quam existimem. Vale, mi[h]i observande Heinriche, in
domino Iesu, quem toto animo deprecor, ut te fortissimum
evangelice veritatis propugnaculum, in ut te fortissimum
evangelice veritatis propugnaculum, in illius adversarios
conterendos magis atque magis corroboret et vita lungevum
servet, que[m] (qui?) pro me oratione pulsa cum gratia domini
nostri Iesu Christi, amen.
<odtx>Datum Martisiasi 15. mensis Iunii 1549.</odtx>
^$Hieronymus Carraria Taurinensis ex fratribus classis
Tononiensis, tibi deditissimus.
<lz>[Adresse...]:[P]reclaro tum pietate tum eruditione domino
Heinricho Bullingero, Tug[u]rinensis ecclesiae pastori
vigilantissimo et sincerissimo, nostro observando. Tuguri.</lz>

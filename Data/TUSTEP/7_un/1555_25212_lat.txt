<nr>[25212]</nr>
<ae>Bernardin Bochetel an Bullinger</ae>
<od>..... [1555-1558]</od>
<vo>Autograph: Zürich StA, E II 368, 358.(Siegel...)</vo>
<dr> <dr>
<re> </re>
<tx>Nuper ad me missus est Lutetia liber Clementis (primi post Petrum, ut
volunt, Romani pontificis) de peregrinationibus et concionibus Petri nunc primum
in lucem editus, qui me et suo titulo et primis auctoris verbis ita cepit, ut
avidissime statim totum perlegerim iterumque etiam postea et saepius evolverim.
Existimavi te non illibenter (si forte nunc primum in manus tuas veniat) librum
esse habiturum meque ita consequuturum (quod in eo legendo non semel
desideraveram), ut eruditissimitheologi de eo sententiam intelligerem. Itaque
peto a te, ut, quid de totius historiae fide, de ipso autore sentias, mihi
significes. Librum omnino antiquissimum esse constat et in optimis Italiae
bibliothecis manuscripta antiquissima exemplaria vidi. Tibi pro eo in me amico
et pro officio perpetuo obligatus ero. Si amicis communicandus liber tibi
videatur, quot voles exemplaria, curabo brevi ut habeas, si etiam typis
excudendus, esset addenda alia versio; quae enim hic adiuncta est (quod
conferendo cum Graeco facillime iudicabis) est perversissima neque ullo fere in
loco Graecam sententiam bene assequitur. Vale.
^$Tuus, quem nosti.
<lz>[Adresse ... vor 363]: Optimo viro et clarissimo theologo Henrico Bullingero.</lz>

<nr>[20016]</nr>
<ae>Johannes Gast an Bullinger</ae>
<od>(Basel), 13. Januar 1550.</od>
<vo>Zürich StA, E II 366, 166. / Orig.(Aut.)</vo>
S.  Accepi pecunias, quas adolescenti misisti, cui et
fideliter dedi, qui
fortassis ad vos scripturus est, qui brevi magisterii gradu
ornabitur. Vergerio
dedi literas et Dryandro, et Montio hodie suae literę
Argentinam missae sunt; cupisne aliud?
Quid/quod ad me, quomodo uxor Goliath se gesserit: priusquam
duxit hominis
filiam, novit familias fuisse despectas et nihili. An probe
apud nos viro
absente se gesserit, ignoro. Es ist ein faul huß. Audio
uxorem esse Tiguri et
cum Goliath habitare; fortassis quęrit ansam repudii.
Mater in carcere apud
nos detinetur multas ob causas, quas non licet numerare,
donec res apud
magistratum absoluta fuerit. Er hat sy wellen haben noch
aller warnung; darumb
habe er sy; er ist nit bschissen, wiewol ich nütt böses von
iren weiß. Hęc ad
te; tu poteris illum commode admonere, quod uxorem ad se
recipiat et honeste cum ea vivat.
Ex Anglia nihil audimus omnino. Caesar adhuc in Belgis
haeret. Alitur aliquid
absque dubio aut contra Gallum, aut insidias struet Anglis.
Mitto praeterea duos
libellos de anno iubilęo; utile opus feceris, si
sparseris nugas pontificum.
Bullam diaboli puto te iam olim vidisse et ab Vergerio
accepisse. Non potui
bonos viros salutare propter tabellarii abitum. Vale.
Salutabis nomine meo d. Theodorum, cui brevi scribam. D. Schertlinus te resalutat et
dicit vanum esse
rumorem de Billoniae castris receptis, imo Anglum esse in
maxima trepidatione
propter obsidionem, idque ab eo habere, qui ante 15 dies in
castris Gallicis fuit.  13. ianuarii 1550.
Tuus Gastius.
Myconius rescribet tibi et egre tulit, quod illum voces
podagricum et . . . . .
rum, quum pedibus laboret, ut ingredi nesciat, quod podagra
laborare nolit;
timet talem morbum et sic se ipsum consolatur.
D. Heinrycho Bullingero suo.

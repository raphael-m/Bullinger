<nr>[18252]</nr>
<ae>Nikolaus Müller gen. Maier an Bullinger</ae>
<od>Bologna, 8. Oktober 1548</od>
^&x zur Reise nach Bologna vgl. Amerbach Korr. VII 122-124, Anm. 5 und Reg. ^&x{
<vo>Autograph: Zürich StA, E II 338, 1443</vo>
<dr> </dr>
<re> </re>
<tx>Salve in Christo Iesu, redemptore nostro, charissime frater. Si nondum
adest, brevi tamen ad vos venturum credo iuvenem, valde pium et doctum quendam
Italum, Senensem patricium, et qui propter fidem in Christum peregrinatur,
quemadmodum is dubio procul tibi retulit relaturusve est. Filius est Mariani
Socini patris, qui inter iureconsultos iuris peritiam hic docentes primas et
propter summam suam doctrinam iurisprudentię Europę nostrę notissimus
et idem pius, hoc filio dignissimus est. Has meis inclusas ad filium scribit
literas, quas ut illi dare eumque iuxta tuum in omnes pios amorem et
benevolentiam suscipere et fovere velis, rogo. Quo non solum pietatis in eum,
quod a fratribus in te desideratum est nunquam, verum etiam rem tam gratam mihi
feceris, atque si me, quem tamen dudum amplexus es, susceperis. Dic illi me hic
apud patrem suum agere et expeditis negotiis meis, quae a principe meo
Virtenbergensi in Italia mihi expedienda iniuncta sunt, ad vos venturum et eum
patris sui nomine salutaturum alloquuturumque; quod intra hunc mensem aut initio
Novembris futurum spero; nam constitui me recta et securiori via per Helvetiam
vestram Tigurum profecturum.
^$Vale cum uxore et liberis. Saluta Socinum et fratres omnes.
<odtx>Datum Bononię 8. Octobris 1548.</odtx>
<un>Nicolaus Maier.
<tx>Lęlio illi Socino nomen est. Qui si ad vos nondum venerit, venturus tamen est; quare has patris sui, donec filius venerit, apud te retine literas.
</un>
<lz>[Adresse:] Precipuę pietatis eruditionisque viro Henrico Bullingero,
Tigurinensis ecclesię ecclesiasti dignissimo, fratri suo observando. Zurch.</lz>

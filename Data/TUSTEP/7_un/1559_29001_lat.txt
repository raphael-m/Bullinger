<nr>[29001]</nr>
<ae>Matthieu Coignet an Bullinger</ae>
<od>
Solothurn, 2. Januar [1559].</od>
<vo>Zürich StA, E II 368, 4. / Orig.(Aut.)
S. Tuas accepi literas scriptas 20. et 25. decembris.
Hospitem Ciconie certiorem facio de mea voluntate, nec dubitare debes, quin praestaturus sim, quę in mea erunt facultate; sed expectanda opportunitas, ut cum regis bona gratia id fiat.
Heri literas recepi a d.
conestabili, qui rediit e captivitate.
Circa finem huius mensis deputati debent convenire Cameraci, ut incoepta colloquia de pace perficiant, et magna spes est pacis.
Turca maximos facit apparatus contra Hangarium[Hungarium?]; verendum est, ne ea
res comitia imperialia impediat.
Scribo magistro poste etiam, ut ferat xenia honestissimae matrone, quę filii hospes est et illi loco matris est.
Salutabis d.d.
Martirem et Galterum.
Tibi illisque opto et familiis foelicem annum.
Soluturi 2. ianuarii.
                                              Tuus.
D. Henricho Bullingero, ecclesie Tigurine pastori vigilantissimo.
Tiguri.
Zurich.

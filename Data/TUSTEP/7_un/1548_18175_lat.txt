<nr>[18175]</nr>
<ae>Ambrosius Blarer an Bullinger</ae>
<od>(Konstanz), 27. Juli 1548</od>
<vo>Autograph: Zürich StA, E II 357, 294</vo>
<dr>Bl. II, 724 R.</dr>
<re> </re>
<tx>
Accepi tuas, mi venerande et charissime Bullingere, quas per Petrum redditas
putabas, deinde annotationes tuas super Interim, quas, ut mihi legerentur,
curavi. Tu vide, ne in quorum libet manus veniant propter quaedam odiosius de
C[aesare]. Cętera sanae doctrinae prorsus consentiunt. Remitto nunc et
maximas ago gratias, quod communicaveris. Dedi epistolium per adulescentem
Augustinum. Ego nondum quicquam possum nec prodeo quoquam languente adhuc
capite. Onophorus Heurusius noster, quicquid apud nos est, diligenter tibi
exponet. De comitiis vide, ne quid me celes, sed quamprimum ut, quo loco omnia
sint, sciam, quę sciri convenit, pro mutuo nostro amore strenue cura. Salveat
tua domus cum amicis omnibus. Optimi senis Schöneri literis respondere plane
nunc nequeo; sed sorori illius inscriptas reddi curabo. Ora pro me nostraque
ecclesia. Ad scribendi officium brevi spero integer rursus rediero, quandoquidem remittit nonnihil vertigo.
<odtx>27. Iulii 1548.</odtx>
<un>Tuus Ambr[osius] Bl[aurerus].
Quę Wittenbergenses super Interim, vidisti; quę Bucerus
et Argentoratenses, iam hic Vadiano nostro describuntur, a quo
licebit ut petas.
</un>
<lz>[Adresse:] Bullingero suo. Zuͤrich.</lz>

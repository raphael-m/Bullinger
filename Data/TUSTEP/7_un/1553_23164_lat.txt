<nr>[23164]</nr>
<ae>Celio Secondo Curione an Bullinger</ae>
<od>Chiavenna, 3. September 1553</od>
<vo>Autograph: ZÃ¼rich StA, E II 358, 209. / Orig.(Aut.)</vo>
<dr>Ungedruckt</dr>
<re>Regest</re>
<tx>C[aelius] S[ecundus] C[urio] per Christum Iesum.
S. D.  Hic, qui hasce tibi, venerande frater literas
reddidit, Nicolaus Mora, cum nobilitate tum pietate inter
primos est huius Rethorum orae et ecclesiae Christi
evangelio restauratae. Habet quaedam negotia Tiguri, sed in
primis te videre et salutare reverenter cupit. Haec non
scribo, quo de tua in huiusmodi viris amplectandis
humanitate dubitem, sed ut hisce meis literis ei ad te
aditum, ut ipse dicit, aperirem atque ut, quinam vir siet,
intelligeres. Ab hoc de meis rebus atque item de huius
ecclesiae statu intelliges. Scripsi ad te proxime per
alium; expecto responsum, si ei nuncio non dedisti. Velim,
quae scripsi illis literis apud te reservares, quamquam hoc
monere te, talem virum et amicum et fratrem, nihil erat
opus.  Vale. Faxit deus, ut brevi te revisam. Salutant te
fratres, qui nobiscum sunt. Clavenae tertia septembris 1553.
<lz>Clarissimo viro d. Henrycho Bullingero, [ec]clesiae
Tigurinae antistiti vigilantissimo, domino et fratri in
domino observando.           Tiguri.</lz>

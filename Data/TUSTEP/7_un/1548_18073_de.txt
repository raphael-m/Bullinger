<nr>[18073]</nr>
<ae>Ambrosius Blarer an Bullinger</ae>
<od>(Konstanz), 12. April 1548</od>
<vo>Autograph: Zürich StA, E II 357, 264</vo>
<dr>Bl. II, 693f. R.</dr>
<re> </re>
<tx>
Furgeliepter herr und bruͦder. Diser arm, ellend mensch, Claudius<f1>Claude d'Aliod, Claudius von Savoyen; IV 158*<fe>,
hat mynen
lieben bruͦder, ouch minen vetter Conraten Zwick und mich gar ernstlich und
trungelich angesuͦcht, das wir ime wellten um gottes und der liebe willen
beholffen sin, damitt er möchte bey euch so lang platz haben, byß er mitt
seinen schuldigern und glöbigern rechnete und seinen krom zuͦ nutz verwenden
des onwerden und allso yederman zuͦ friden stellen<f1>Ein Eintrag zu seinem Schuldenhandel in: Stadtarchiv KN, H V Schuld- und Gantbücher Bd. 6, 5. Juli 1548. Kläger: "Burckhart Schlaich als vogt Lentzen Clossmens Kinder", es geht um ausstehende Zinsen; wenn Aliodi nicht bis Konstanzer Kilchweih zahlt, wird sein Unterpfand (ein Haus) fällig. Siehe Ordner "Unterlagen zu Biographien".<fe>. Ist demnach unser aller
dreyer gantz fruntlich, best geflissen bitt an euch, wellind von unser wegen bey
ewern herren anhalten, nachdem ime sunst die statt und land verbotten, das er
doch noch diß mal selbs hinein dörffte und seine sachen, best er möchte,
verrichten, diewyl er nitt on seinen grossen nachtail durch ainen andern thain
kan, und das ime der terminus doch um acht tag erstreckt; wurde er sich umsechen
seines besten vermögens, das er gellt uffbrechte und zalung thäte. Er ist ainmal
ain frommer mensch, der gott forcht und suͦcht und guͦt condition verlassen
hat; daneben geht er mitt ettlichen fantaseyen um, die nitt grund haben, nympts
aber hoch, das ers nienen begert hab zuͦ säen under ainfaltig leut; aber wol
etwa, wann er darum von verstendigen engereddt worden, seye er onbeschwärt
gewesen, sein mainung anzezögen, aber mitt aller und ergebegung, das sich gern
welle berichten lassen und nitt uff seiner mainung beston. Aber man hab im
sölichs allweg glich anderst ussbracht und uffgenomen. Ich hab noch gar nichts
mitt im seiner meinung halb gereddt; dann ich bisanher nitt zeyt noch weyl
gehapt; hab aber muͦt, bald mitt im desshalb zuͦ erkundigen, der hoffnung,
er werde sich wol weysen lassen.
Er hat ain grossen, aber irrigen yfer; der herr gott well es alls an ime
verbesseren! Wir habend hie nie erfaren können, das er yeman understanden hab
sein mainung einzereden; dann wir es sonst nitt fuͤr guͦt gehapt hetten. Er
ist noch unser burger. Bitt euch aber von unser aller wegen, das best euch
möglich ze thain, das er doch noch dißmal selbs zuͦ euch und gen Wynterthur
dörffte, sine sachen zuͦ verrichten, damitt ime sein wahr und krom nitt
umsonst allso hingehn muͤsse; dann es inn vyl costet, wurde aber im yetzund im
verganten umb gar ain schympflichs angeschlagen. Er muͦß noch in x tagen von
dato gewisß by euch sin und yederman zuͦ friden stellen. Ich will sechen, wa
ich das gellt uffbring. Ad tuas literas cras aut perendie respondebo. 12.
Aprilis 1548.
<un>Tuus Ambrosius Blaurerus.
</un>
<lz>[Adresse:] D. Heinricho Bullingero suo. Tiguri.</lz>

<nr>[31024]</nr>
<ae>Jean Jacques de Cambray an Bullinger</ae>
<od>
Haldenstein, 6. Februar 1561.</od>
<vo>Zürich StA, E II 368, 500. / Orig.
(Aut.
.....)
Graub.
II, S. 177f.
R.
S. D. Si raro scribo, domine colendissime, id occupationibus tuis adscribe, quibus in publica comoda peccans molestus esse nollo, non meis, quę paucę sunt.
Pro tantillo meo aut potius nullo in filium tuum officio tam ingentes gratię non fuerunt agendę et cum tanto foenore, ut sortem ipsam longe multo excedant.
Relatum est aliquot nobiles Venetos simulatis indumentis proficisci ad commitia Badensa, quod non credo; quid enim dissimulandum hac in re? Alii dicunt ipsos Venetos pepigisse nova
foedera cum rege Hispaniarum et duce Sabaudię deque omnibus controversiis convenisse.
Quod si ita est, illi mon[archę] quietem sibi pecuniis suis comparare voluerunt; illi vero aliquid moliuntur.
Auditum est, sed rumore incerto neque adhuc creditum, Trypolin captam cum magna utrinque clade et occisione hominum.
De rebus nostris in Gallia et Scotia nihil intelligo; illinc enim iamdudum litteras non accepi.
Si quid d[ominatio] t[ua] habet, ab illa lubenter audiam.
Pontifex Romanus in suis promovendis et ad potissimos gradus collocandis curam suam et studium impendit; hoc est enim potissimum et precipuum sedis fundamentum.
Bene vale, domine colendissime, et me, quod facis, ama.
Ex Haltenstein die 6. februarii 1561.
      D[ominationi] t[uae] de[di]tissimus I[oannes] Ia[cobus] Decambray.
(Vor 493  v.a.Hd.) Clarissimo viro pietate et eruditione excellenti domino Henrico Bullingero, Tigurinae ecclesię ministro, domino et amico suo colendo.
 Tiguri.

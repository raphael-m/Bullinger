<nr>[19221]</nr>
<ae>Bullinger an Oswald Myconius</ae>
<od>Zürich, 21. August 1549</od>
<vo>Autograph: Zürich StA, E II 342, 212.(Siegel...)</vo>
<dr> <dr>
<re> </re>
<tx>S.D. Vir optimus est, qui hasce tibi offert, observande
Myconi, ipse copiose omne suum tibi exponet negotium. Matura
autem, ut omnia mox referantur ad senatum, quo citius absolvatur
et ante calendas septembris Schaffhusium pervenire possit.
Utinam impetres illi a tuis quoque viaticum; nostri 4 gl.
dederunt. Hodie eius causam ad senatum retuli; id autem responsi
retulit: Min herren sind willig, imm und den frommen lüten zuͦ
Luggaris zuͦ hälffen, doch das er sinen handel zuͦ Bern,
Basel und Schaffhusen ouch fürtrage und derselben stetten botten
jetzund gen Baden mitt bevlech komind uff 3. septembris; da
wöllind sy mitteinandren radtschlagen. Interpretis ergo officio
utere apud amplissimum senatum Basiliensem aut effice, ut
archigramma teus interpretem se praebeat. Habet hic multas
literas, quas ut exhibeat tibi, reposce, eas deinde redde, ut
usui sint Schaffhusii, praesertim vero literas Thaddaei mihi
inscriptas redde; eas enim ad te misi, ut rectius omnia
intelligas. Agis negotium multorum fidelium; utinam tui ex
affectu pietatis et humanitatis ei in viaticum aliquid etiam
contribuant.
^$Vale et fideliter fidelis Christi servus causam Christi age.
<odtx>Tiguri 21. augusti 1549.</odtx>
^$Bullingerus tuus.
<lz>[Adresse ...]: Praestantissimo viro D. Osvaldo Myconio,
domino et fratri colendissimo suo.</lz>

<nr>[27024]</nr>
<ae>Gereon Sailer an Bullinger</ae>
<od>Augsburg, 2. Februar 1557</od>
<vo>Autograph: Zürich ZB, Ms. F59, 45.(Siegel...)</vo>
<dr> <dr>
<re> </re>
<tx>S. Heri post horam 4am pomeridianam, charissime Bullinger,
tuę mihi sunt oblatę. Propternoctis coenam tempestatem non
licuit optimos viros accedere; hodie omnes invisere et circa
horam octavam salutare illos et ad prandium vel coenam, utrum
placuisset, vocare volui. En nunciatur triste, nempe eos iam
ocreatos et petasatos itineri committere velle, quare unum
licuit Raphaelem meum ad illos mittere, generosum piscem et
vina ex mea illa vinaria ut offerret, quae alioqui in aedibus
meis uberius et liberalius fuissent oblata. Dolet valde, quod
[non] licuit, quod tamen maxime volui, quare mola salsa litare
temporis brevitas coegit, cum alioqui thure odorifero fuissent
excepti. Peto occasionem hanc boni consulito. De filio tuo non
sis sollicitus; omnem navabo laborem, ne ei defuisse videar.
Scribenda essent plura, sed abituros remorari nolui.
^$De comitiis nihil spero. Rex duodecies cent na(?) millia
petit, auxiliares nimirum copias adversus Turcę rabiem. Ego
timeo, ne magna pars abitura sit ad sedandos creditorum
insultus, qui miserum regem fecerunt omnino exanguem.
Religionem compos .... Sidonii, Canisii, Wicelii.
<lz>[Adresse ...]: fehlt.</lz>

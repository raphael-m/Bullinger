<nr>[18121]</nr>
<ae>Joachim Vadian an Bullinger</ae>
<od>St. Gallen, 2. Juni 1548</od>
<vo>Autograph: Zürich StA, E II 351, 142f. u. 75</vo>
<dr>St. G. Mitt. 30, S. 735ff.</dr>
<re> </re>
<tx>
S.P.D. Tua omnia, quae ad me dabas, clarissime D. Bullingere, magna cum
gratiarum actione remitto. Arbitror autem, et a me data nonnulla ad te
pervenisse, quibus, ubi sat usus fueris, ut et ego uti queam, curare velis.
Vixdum enim resignatas literas quasdam ad te illico mire festinanti tabellioni
dare cogebar, quo certius citiusque perferrentur. In Praesentia vero non habebam
novi quicquam, quam quod e Norimberga scribitur nostris: Mauritium electorem
quibusdam se apud Hasfurdiam, quae Franciae Germanicae urbs est, principum et
urbium legatis iunxisse, consultandi gratia de mitigando Caesare exorandoque,
ut, quod magna fide in religionis caussa et urbibus et principibus quibusdam
praestaturum sese promisit, sancte etiam et candide praestet. Creditur autem,
incendium futurum ex hoc uno libello INTERIM tantum in Germania, quantum ab
initio relucentis evangelii hunc usque ad diem nullo loco fuerit. Dominus suos
tueri et conservari pergat.
^$Es wil ouch ain Interim in unser a[i]dgnoschaft endtston layder, wie ich das
von meiner herren botten vernomen hab, dess ayds schwerens halb. Khan nit
glouben, das söllich hertnäkig anmuͦten on ain wytlöuffige prattik (got geb,
wo der bron harfliesse) vorhanden sein möge. Hab ouch das christenlich mittel
meiner g[nädigen] herren von Zürich und Bern wol vernomen, daran man aber nit
khomen, und ettlich ordt unserer religion umb desse willen, das sy die 7 ordt
inen zuͦ schweren anbringind, ir fürgeschlagen mittel, den aydt nach den
worten in den pundtsbriefen begriffen fürzehalten laßen, guͦtz tayls willig
oder doch, so eß nit besser fonden noch erlangt werden mag, geschechen ze
laßen nit unschnitzig sind. So wirt in diesem fall gar ernstlich zuͦ bedenken
sein, was den zwayen obersten ordten, die den ayd zuͦ geben gwon sind, gegen
gott verantwortlich sein welle, damit man die eere und hochhait desselben umb
zeytlich fridens oder gniessen willen nit übergebe noch verschätze; dan bey
solichem wurdend wir gewüsser plag und straf zuͦ erwarten haben.
Zuͦgegen bedörffte man ouch die zeytlich regierung unsers vatterlandtz
dermaßen nit dem pondtschweren zuͦ ainikhait und vertrauwenlichem
zuͦsammensetzen bringen, das in so schwären, ufsätzlichen zeyten der feind
sich khainer hoffnung uss unserer zwytracht getrösten möchte etc.; dan
unainikhait dess gägentayls denn feind daß gröst hertz mächt, seinen gegentayl
zuͦ besigen, wie ir wissend. Wellichs aber gewüsslich uss dem endtspringen
wirt, das die Schweytzer ire pöndt zuͦsamm[en] zuͦ schweren sich nit
verainbaren könind noch wellind, und demnach sich wol zuͦ versechen sey, das
man dermaßen nit zuͦsammen setzen werde, als vormals von inen geschechen
seyge. Daruf sy nun ir fürnemen, uns ouch in das bokshorn ze stoßen, bevestnen
und sterken werdend.
^$Wo ich nun seche und endtlich erfuͤr, das unser aydgnoßen von den 7 ordten
(mit denen Glariß und Appenzell ouch ettwas mitstimmen söllend) ie nit anderst
daran weltend, und aber unser pfortail ist, das uns von inen geschworen werd,
zuͦ welchen sy sich (wie ich hör) willig erbotten und die überigen ordt zuͦ
dem schweren vermandt habend, so wurd ich in zeytlicher gwaltsamen
(gewaltsamme?) umb göttlicher eeren willen in dissem span, doch meinen
gerechtikhaiten onschädlich, ettwas nachlaßen. Dann ain creatur imm schweren
näbend den scheppfer ze stellen und also got den preyß seiner volmechtikhait ze
nemen, mir ain ongezweyfelt gotzelesterung ist, in die ich mich nimermer begebe,
weder ze schweren, noch andern furzehalten etc., damit ich demm befelch gottes,
der eß durch seinen namen geschworen haben wil, zuͦgegen nit handlette.
Und wurd also das vorgeend ort under den 9 orten, namlich Lucern, den pondtzayd
verbis conceptis angeben laßen, weyl sy nit anderst wellend, und alle unsers
gloubens verwandten bey got unserm scheppfer schweren und die fürgehaltnen
hayligen dahinden laßen, denen eß ain jomer were, das wir in irem namen näbend
got iemer schweren solten. So wurde also üns von den 9 orten geschworen und
schuͤrend wir bey unserm ainig allmechtigen got, inen in erhaltung unserer
zeytlichen gwaltsamenen und alles fridstands wider allen gwalt hilf mit lyb und
guͦt zu thuͦn etc.
^$Das hab ich ü[wer] Erwird, mi domine Bullingere, in so ängstiger zeyten einfall
nit wellen meinß guͦtbedunkhes bergen; dann Caesari nichtz zuͦ vertrauwen.
Wie ich hör, so spert er sich, dem churfürsten von Brandenburg auch gegebne
brief und sigel, in bey seiner religion bleyben zuͦ laßen, zuͦ halten, und
halt also das teufelsüchtig gespenst dess papstz noch seinen gang, das man den
kätzern khainen glauben zuͦ halten schuldig sey; und aber noch nit lauter und
bewisen ist, ob der papst sampt seinem anhang kätzer seyge oder ob diejenigen,
die seinem argen leben und leeren umb liebe willen der warhait widerstand
thuͦnd, darfür zuͦ halten seygend oder nit? wiewol eß bey mir wenig
zweyfels hat. Das wirt aber alles die zeyt und aber gewüsslich die letzste zeyt
der zuͦkhunfft unsers haylands Iesu Christi gewüsslich lauter zuͦ erkennen
geben. Vale in domino et me semper ama.
^$Unser abt hat das liedlin, üns der zöpllen halber und veld- und walchgeltz, so
wir von seinen gotzhußleuten empfachend, außzuͦsingen, widerum on alles
ünser gedenken zuͦ Baden und üns hinderruggs angefangen und aber vergangens
jars die seinen alles das zalen laßen, dess er sich gegen üns beschwerdt hatt.
Da wirt ouch ain neuwer teufel inn steken. Unser begeren ist aber allain, das
wir bey demm gehandthabt werdind, darzuͦ wir hayter, lauter und offenbar recht
habend, laut und vermög briefen und siglen und eerlichs, grondtlichs und
redlichs berichtz, und werdend dabey (weyl man ie gehadert haben wil) dem abt
sagen, woran er den huͦsten gessen hat; wiewol ich meins tayls endtlich
achten, der abt were nit böß, wo in andere guͦt bleyben liessind. in summa:
so sächind ettlich gern, das wir die müly mit allen kosten in gebeuw und eeren
hieltind und alle welt den kernen [ver]gebens darauß fuͦrte und unß der
sprüwell für den lon blybe. Es wil viler leuten todt sein, das uns die sonn
anscheindt. Commenda me consulibus.
^$Sangalli, postridie calendarum Iulii, anno MDXLVIII^#'o.
<un>Ioachimus Vadianus.
<lz>[Adresse:] Praestantissimo viro D. Henrycho Bullingero, celeberrimae
ecclesiae Tigurinae episcopo, domino suo amantissimo.
<tx>Ich schiken ü[wer] Wirde hiemit zwo copien - sind mir von Augspurg
zuͦkhommen -, in welchen das bewerben der gotlosen, truͤben stenden der
praelaten und der fürsten etc. auf die proposition ettlicher mittelartikul dess
kaysers etc. vergriffen ist. Wann man inen zuͦlaßt, wess sy begerend, so
stadt die religion recht, und thuͦnd imm gleych, samm sy lieber türkisch dann
evangelisch sein wellind, wann ireß thuͦns und laßens verenderung mit
ainiche[r] reformation geschechen solte. Ita sese obfirmat postremis hisce
temporibus abominatio, stans in loco sancto, et regnum illud Antichristi, quod
unico ore domini profligabitur. Das ist amm hochsten zuͦ bedauren und zuͦ
klagen, daß sy ir neuw eingefuͤrte leeren und ierthumb sich nit schemend mit
demm tittel warß und altz glaubens zuͦ beschönen, und sich selbs catholicos
nemmend, hoc est orthodoxos (also verstond sy eß), die in der warhait in allen
spennigen artiklen nit orthodoxi, sondern cacodoxi erfonden werdend. Die sag
ist, der k[aiser] habe ain leydenlich mittel getroffen; ich vernimm aber, daß
eß ain mischmasch ist, das fürnemlich nützit anderß, dann ain wonderbarlich
papstthumb in sich haltet.
^$Pfaltzgraf und churfürst zuͦ Brandenburg sin noch in allem reychstag nie
zuͦ ainicher mess khomen. Ietz zuͦletzst hat sye der kaiyser bewerben
laßen, das sy doch imme zuͦn eeren mithetschen wellind etc.;
wellichs ouch geschechen. In summa creditur: womit er den papst zuͦ erwerben
und von dem Frantzosen und den Venedigern abzeschrentzen kondt und möcht, dess
wurde er sich begeben; dann sein furnemst hofgesind aller dingen pepstisch ist.
Hi sunt arbitri (arbitrij) honorarii doctrinae Christi. Vale.
</un>
<lz>[Adresse:] Domino Henrycho Bullingero, longe spectatissimo amico. Tiguri.

^&x=====Verweis: Joh. von Ulm an HB, Oxford 3. Juni 1546 (die Ascensionis domini), "Quod nihil nunc", Füssli I 243-247, Nr. 62, siehe (so Schieß) recte: 10. Mai 1548 =====^&x{</lz>

<nr>[39040]</nr>
<ae>Josias Simler an Bullinger.</ae>
<od>Gyrenbad, 26. Juni (1569).</od>
<vo>Zürich StA, E II 441, 637. / Orig. (Aut.)</vo>
S. P.  Cum tu, mi pater, valetudine tam infirma adeo non
modo humaniter, verum etiam copiose ad me scribas, pudet me
brevitatis mearum literarum et non minus pudet inanibus
nugis te obtundere, cum alioqui praeter nugas nihil fere
habeamus et agamus. Sed, quoniam hoc potissimum est, gratias
ingentes ago /agere? habeo tibi meo et Ioannis nomine pro
tuo consilio, cui ille libenter acquiescit, nec minus grata
nobis fuere nova, quę ad nos misisti. Speramus ecclesias
Gallię dei beneficio in tranquilliorem statum
restituendas. Utinam vero patrię nostrę communis
melior esset status, ut non cogeremur aliquam quodammodo
lętitiam ex confoederatorum nostrorum clade percipere.
Sed quoniam hęc volunt et persequuntur, suis his delitiis
fruantur et sentiant tandem, quę sit merces meretricis
Babilonicę.
Vale. Salutant te nostri omnes. Salutato mihi filias,
sororem meam et Henricum nostrum eumque hortare, ut brevi ad
nos veniat, ne uxor nimis eius desiderio tabescat.
In Vulturina  26. iunii.
Iosias Simlerus.
Clarissimo viro domino Henrico Bullingero, vigilantissimo
ecclesię Tigurinę pastori, patri suo honorando.
                                   Zürich.
-  HB's Krankheit  /  Niederlage in Frankreich [Graubünden
RW III 155 ff.]
-  Vgl.  Brief vom 22. Juni [1569].

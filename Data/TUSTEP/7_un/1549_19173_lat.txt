<nr>[19173]</nr>
<ae>Johannes Gast an Bullinger</ae>
<od>Basel, 13. Juli 1549</od>
<vo>Autograph: Zürich ZB, Ms F 62,402.(Siegel...)</vo>
<dr> </dr>
<re> </re>
<tx>S. in domino. En tandem libros, quos a me iam olim petiisti.
Fidelis tabellarius in causa fuit, quod non miserim; reliquos
autem, nempe Sturmii, recipies, quum ex nundinis
Argentoratensibus ad nos venerint. Confutatio anabaptisticę
hęreseos non extat; libros tales omnes distraxit bibliopola,
nec in Cantica canticorum Titelmanni extat, neque Wicelium
amplius reperio de eucharistia.
^$Wicelii liber de traditione apostolica etiam est in quarto;
quem si cupis, mittam. Aucta est confutatio contra
Wirtembeergenses pro Interim, libellus plenus blasphemiis. Belli
sacri historiam nolo nunc temporis mittere; nam adduntur
quędam; illis autem perfectis tuum erit scribere, an velis
librum illum. De pretio nihil sis sollicitus; ego, quantum
potero, minimo pretio emam a typographis nostris.
^$Constant autem isti libelli omnes 8 batziones Constantienses.
Tuum autem erit scribere, quid domino Froschovero pro
ternionibus illis dare debeam, idque libens dabo, quodcunque
petierit a me. Desunt autem adhuc quędam in 3. tomo operum
Zvinglii Liber proverbium Salomonis iuxta Hebraicam veritatem
complanatus, complanatio Ecclesiastis, - in Cantica canticorum,
- libri Iob. Hiis libellis acceptis nunc integra sanctissimi
viri opera habeo, thesaurum auro et argento pretiosiorem.
^$Peto insuper a te, ut de iuramento dando et accipiendo fuse ad
me scribas, si tantum otii habes, idque ordine, quo omnia tua
nobis soles dare. Nos supplicatorium bellum senatui nostro
dedimus, ne iurent per sanctos, verba ex scriptura adduximus,
rationes et exempla adiunximus; sed nihildum responsi accepimus.
Valentinus iuramentum adprobat cum senatui nostro et adhuc unus
ex fratribus, qui ambo se a nobis seiunxerunt. nos autem in
nomine domini, id quod in scripturis est expressum, negare non
potuimus neque negabimus. Pastores nostri certi, cogor id
dicere, pessime et amaris verbis exceperunt senatus nostri
legatos, qui ad illos quatuor pastores missi erant ac
dissidentes dimiserunt, pęnitentia postea ducti sunt. Si in
primo congressu legatos bene accepissent seque deliberaturos cum
reliquis fratribus esse altera die, certe omnia melius
accidissent. De qua re nunc non licet multis disserere.
^$Ex Belgis nihil habemus certi. Hoc autem audivi a mercatore
quodam: "Caesar hat alle botschafften in Probant beschickt, inen
furgehalten, das syn bitt und beger das sey, ouch sein rettliche
meynung, das sy im und den synen sollen Hispaniam helffen
schützen und schyrmen wider mencklichen mit volck, probant,
geschutz, stein und pulver. Das sölle im abgeschlagen sin von
den stetten; aber sunst wellen sy willig und gehorsam seyn,
k[aiserlicher] m[aje]st[at] zu dienen, ouch ir vatterland ze
beschirmen."
^$Argentina nondum recepit missam. Nemo credit, quanto studio
audiatur verbum dei et pro concordia orant sedulo publicis in
templis absque dubio dominus audiet illorum preces.
<odtx>Basileę 13. iulii 1549.</odtx>
D. Theodorum salutabis.
^$T[uus] Gastius ex animo.
<lz>[Adresse ...]:Vigilantissimo pastori Tigurinae ecclesiae D.
Heinrycho Bullingero, pręceptori suo perpetuo colendo. Zurich.</lz>

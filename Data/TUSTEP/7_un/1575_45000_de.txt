<nr>[45000]</nr>
<ae>Bullinger an [Rudolf Gwalther].</ae>
[......,  6. Januar 1575].
<vo>Zürich StA, E II 441, 692. / Orig.(Aut.) / undatierter Brief</vo>
114.
Fürgeliepter schwager, diewyl es jetzund nitt zuͦ thuͦn
sin wirt umb ein pfarrer oder predicanten, sunder umb ein
expectatorem (wie du in brieffen sähen wirst), der h.
Jsaacen ettlich wuchen versähe, so vermein ich nitt nodt
sin, mine herren von rädten und burgern zuͦ bemuͤyen.
Wenn nun dich nitt ein anders besser beduͤchte, wölte ich
morn uff die predigen beruͤffen alein pastores und
concionatores etc. zuͦ radtschlagen, wie man dem frommen,
trüwen h. Jsaacen möchte zuͦ hilff kummen. Wir habend
sunst ledig Joh. Jac. Baan* (*a.R.: Raan?), Jonam
Duckbuͦcher, Joan[nem] Huser von Aesch, Joannem Jacobum
Fry, Joannem Jacobum Löffelsperg etc.  Gott mitt dir. Wenn
die brieff geläsen hast, so schick mirs by disem botten
wider mitt verzeychnuß, was dich guͦt bedunckt etc.
Der din H[einrych [B]ullinger'.
(Datum u. Adr. fehlen. Unter dem Text die Antwort(?) von
Rud. Gwalther.)
Datum: Nach: Matthias Schedler an Bullinger. Wattwil, 5.
Januar 1575.
Vor:  Samstag, 8. Januar 1575.
Wolfgang Hallers Fürschlagbuch (Zürich StA, E II 108, 154r.)
erwähnt diesen Brief unter dem Datum, 6. Januar 1575.

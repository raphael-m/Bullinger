<nr>[29024]</nr>
<ae>Gervasius Schuler an Bullinger</ae>
<od>
(Lenzburg), 16. Februar 1559.</od>
<vo>Zürich StA, E II 345, 460. / Orig.(Aut.)
S. D. Accepi 15. huius litteras tuas, clarissime vir idemque amice incomparabilis, quibus initio meae petitioni fideliter respondes, super qua et tibi gratias ago et super pii principis studio in veram religionem valde letatus sum.
Dominus deus dirigat porro gressus illius secundum verbum suum.
De Ferdinando, monachorum et pontificiorum mancipio iam antea nichil michi aliud pollicebar; dominus reducat illum in viam rectam aut sua potentia illum cohibeat, ne noceat tam sancto cursui evangelii.
Quod Carolo 5. exequias celebrandas parat, vereor ne nimis sero; alias non male consultum video hisce nugis quam pontificiae culinę iuxta proverbium Germanicum: Wenn die pfaffen das requiem im kor hand, so sind gwärtig des gaudeamus in der kuchen.
Alßo ist das Machabeorum der pfaffen heylthumb; dann ist ein schwartzer pur in eynem wyßen lilachen ve[r]näyt, den pfaffen ein so kostlich wildprät.
Was ist dann ihnen zuͦ gewarten von dem keyßerlichen unuberwintlichosten (si diis placet, experientia
aliter sequitur) cörper, in samet und syden verhasplet? Huiusmodi ludibria tanquam frivolas nenias parit deus ille Marsim in quo vere habitat plenitudo Sathanę corporati; dominus in dies liberet tot morbis adflictam ecclesiam a tantis erroribus.
Quod parat bellum contra Turcam, pristinę querelae sunt, quibus exhauriuntur Germanorum marsupiae, debilitantur vires.
Mercatores semper conqueruntur de submersa navi, ut interim suas merces maioris vendant et liberius luxurientur.
Ad eundem morbum
Ferdinandus semper occinit contilenam de subiugando Turca, ut corrasis unidque nummis Sardanapalicos mores fovere possit ac pontificiis gratificari.
Mortem regis Danię resartiat dominus sua ęterna sapientia optimo atque pio principe.
Quod de profectu evangelii in regno Polonię et Anglie scribis, summo gaudio perfusus sum; meis orationibus tam sancto negotio non deero.
Libellum, quem sub praelo excudendum dicis, responsionum ad 61 ad questiones papistarum, magno desiderio et michi, Gervasio
tuo, communicari peto.
Insuper, si quid habes residuum memorialium in Iheremiam, obsecro, praesente nunctio, Lentzburgensi civi, ad me mitte.
Interim dominus deus te corpore diu simul et anima ecclesię suę conservet incolumem.
Saluta uxorem tuam et michi in domino charam una cum tota familia.
Salutant te plurimum Delspergerus meus simul et Hammanus noster multis modis adflictus.
Vale.
16. februarii anno 1559.
                                                 Tuus Schuͦler.
Veteri suo amico domino colendissimo d.
Heynricho Bullingero, Tigurinę ecclesię antistiti fidelissimo, ad manus.
^$Zür[ich].
An meyster Heynrich Bullinger.

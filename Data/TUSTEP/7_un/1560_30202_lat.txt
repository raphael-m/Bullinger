<nr>[30202]</nr>
<ae>Johannes Fabricius an Bullinger</ae>
<od>
Chur, 3. November 1560.</od>
<vo>Zürich StA, E II 375, 610. / Orig.(Aut.)
Gr.
II,  237ff.
S. Quam vero cuperem, reverende in Christo pater, te tuosque omnes quam rectissime valere, num diversum ex te audio et non sine singulari molestia; accedit enim ad publicas difficultates privata quoque calamitas.
Sed cum ego sciam, quibus tu praesidiis erga humanos casus omnes instructus sis, facile cogito te erga hunc quoque casum medicinam in promptu habere.
Dominus est, qui ducit ad inferos et reducit.
Nunciabatur superioribus mensibus quid tale de Calvino; sed dominus restituit illum potens
etiam excitare mortuos.
Ego vero iam diu contra haec omnia me com[m]univi; christiano enim homini nihil mali accidere potest, cum etiam mors ipsa, quae ab hominibus in pessimis numeratur, ei sit lucrum.
Respondeo ad tua: Scripseram ego de mille octingentis coronatis in singulos menses, non, sicut tu fortasse intellexisti, de maiore numero; nolim autem authorem prodi et iam ante te rogavi non semel, ut literae, quae mihi aliquando possent esse fraudi, conscindantur.
Adii ergo denuo
authorem G[regorium] C[arlinum]; is sancte affirmavit sibi non satis de authore constare; sed cum episcopi Constantiensis causam proxime Badenae ageret, haec se a suis audisse, id est ab illis, qui ex papistis eum pro suo habebant, nec semel haec in conviviis recitata praesentibus etiam decano capituli Constantiensis et praefecto in Keiserstuͦl additumque fuisse "episcopum illum C[omensem], qui haec distribuat, esse virum vafrum et industrium ex suoque episcopatu propter
vicinitatem archiepiscopatus Mediolanensis non adeo magnos habere reditus; pontificem ergo, quo liberalius illos homines possit tentare, haec suppeditare.
  -  De episcopo nostro nihil scripturus fueram amplius, donec res esset confecta, partim quod tibi nollem esse in tantis turbis molestus, partim quod intelligerem tibi consilium nostrum non usque adeo probari, quod tu fortassis nescio quibus plus tribueres, quorum tamen synceritatem ego te experiri malui, quam tibi prodere.
Nam quid illi
ipsi in causa Glaronensi praestiterint, intellexisti, ut opinor.
Nunc quia tu scire laboras, si quid habeam, sic accipe.
Tentavi, fateor, cum aliis paucis viris rem arduam et difficilem, cuius tamen conatus me in dies horasque minus minusque poenitet, licet episcopales clamarent me nescio quod dominium exercere velle et omnibus modis nostris essent authores, ut iugum meum excuterent.
Sed frustra; fecimus enim progressus mediocres, et si nihil proficimus amplius, tamen in multas angustias eum
coniecimus et, si quid in causa Glaronensi tentare voluisset, omnes eius conatus impedivimus.
(Hiezu a.R.: "Nihil potuit contra Glaronenses et nos, licet voluisset.") Ipse in arce sua furit; non est dies, quod suos emissarios non mittat; qui illum adeunt, dicunt illum tabescere.
Sed cum ego cum meis multa arcana sciam, cum tanta sit illius foeditas, ut vel parietes clamare possint, circuitu quodam usus
per familiares eius significavi ei, ut sibi consulat et adhuc resignet authorque sit, ut in bonum usum omnia convertantur.
Sed ille magis furit, licet illius turpitudo foedior sit, quam ut cum quoquam iure possit vel ausit experiri etc.
Intelligenti satis.
Tandem post multa cives quoque nostri se Praegalliensibus coniunxerunt.
Articulos autem extruxerunt, quos hic mitto; heri enim res confecta est.
Hodie proponuntur hi articuli sampt dem geschworenen, versigleten artickelsbrieff uff der gemeind in den 4 nechsten Dörferen; sed quia plerique papistae, non multum de illis spero.
Doch so
muͦß das helffen: er hat an denselben orten ein sändten, und als er hür ußhin geritten, hatt er arme kind in Trimmis gesechen, denen der sän ire kübele mit schotten gefüllt; als er die ersechen, ist er hinzuͦ gerendt, hat inen die kübeli ab dem kopff gerissen und den schwynen fürgeschüt.
Nunc tempus est, hactenus non fuit.
Gange es, wie es möge: ich weiß, das ich rüwiger schlaff dan er.
Aber hette ich gewüst, was schnuffen es gebrucht hette, einen sömlichen berg ze stigen, ich weiß nit, was ich
gethon hette.
(Hiezu a.R.: "Volve in dominum spem; nam ipse faciet et facit unus.") So im und synen anwälten allein mag erwert werden, in den rädten ze sitzen, ist zuͦm anfang genuͦg; dan hiemit sind im vyl praticken brochen, und er wirt nit mer so vyl han, die um in buͦlend.
Dan so syne amptlüt gesessen und man die gemeinen ämpter im Veltlyn verlichen, hat er einem oder dem anderen, dem ers gegundt, mit synem anhang die stimmen mögen verlychen.
Hinc factum, quod a multis observatus sit, licet
sordidissimus.
Daa gilt es: hilff du mir, so hilff ich dir.
-   Quid Quinque Pagi Lucerna scripserint, significavi ideo, quod intelligeritis eos non pacem nisi invitissimos culturos.
Nunc, cum nostrorum legatorum responsum Badenae intellexerim, satis animadverti non necesse vos ad nostros scribere, nisi bellum omnino timendum.
Sunt tamen quidam in Superiori Foedere sicut etiam in Domo Dei, qui libenter omnia turbarent, sed non possunt.
Inter tales ille Planta, legatus, doctor.
Serio igitur cum
legatis agendum et 5 Pagis non nimium credendum; timendum enim, ne, si Sabaudus nactus occasionem Bernensibus bellum inferret, ipsi quoque occasionem quaererent et dicerent ovem fontem turbasse.
Diewyl sy dan nun ab dem tag von Lucern zuͦ den unseren im Oberen Pundt geschriben und under anderem, sy hoffind zuͦ gott, man sol sy uff recht nit wysen, und die unseren gebätten, stil ze sitzen, sicht man wol, warumb es inen ze thuͦn ist.
Consul noster Badena eadem fere, quae tu, et inter alia: "Die 5
Ort sechend ruch: es verdrüst sy, das die von Zürich sich so stattlich gerüst habend" etc.
Nostri, qui consiliis bellicis destinati sunt, nondum convenerunt; ideo si quid accidat, quam primum nunciate; tunc enim convocatur.
Sonst rüstet sich nit ein mensch, quod pluribus displicet.
Haec hactenus.
Vale, d.
pater in Christo observande.
C[uriae]  3. novembris anno 1560.
                                                        Nosti manum.
[Adr.
fehlt.]

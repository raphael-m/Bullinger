<nr>[21018]</nr>
<ae>Johannes Gast an Bullinger</ae>
<od>(Basel), 19. Januar 1551.</od>
<vo>Zürich StA, E II 366, 146. / Orig.(Aut.)</vo>
S.  in domino. Accepi binas literas simul, dedi tertias d.
Caelio, qui dixit nihil se habere, quod rescribat; si quid
novi ex Italia habuerit, tecum velle brevi communicare. Ago
etiam gratias tibi propter nova illa, quę et nos habuimus;
sed tu clariora scribis et quędam addis, quę nobis non
sunt scripta. Expectamus in singulas horas literas ex
Saxonia. Communicavi Schertlin et baron Georgio.
Caesar nuper audivit missam, puto in festo trium regum, et
quum pfaffus praelegeret evangelium de Herode, corruit ipse
in sacello Fuggeranorum; accursum est a ministris, et
pfaffus reliquit in hoc tumultu altare ad Caesarem currens
ac clamans: "Domine Caesar, invoca Iesum salvatorem."
Sublevatus est et reportatus ad conclave suum. Mox iussus
accersiri ad se sororem Mariam, quę tunc erat Ulmę.
Putant quidam illum tactum ab angelo dei quemadmodum Herodes
in Actis. Dominus illius misereatur.
Pulchre me irrides, quod parvum donulum miserim et maximum
receperimus. Fortunatus sum mercator, si ita perrexero
mercari; brevi plura lucrari potero, quam Fuggerani habent.
Sed hęc ioco.  Vale. Brevi plura. A domino quęstore
plura percipies.  19. ianuarii 1551.
T[uus] Gastius.
An den wolgelerten herren Heinrych Bullinger, prędicanten
zuͦ Zurich im münster, mynem günstigen herren, zuͦ
handen.                       Zurich.

<nr>[38106]</nr>
<ae>Bullinger an Hans Rudolf Bullinger.</ae>
<od>Zürich, 20. September 1568.</od>
<vo>Zürich ZB, Ms F 37, 457. / Orig. (Aut.)</vo>
Gott mitt uns, fuͤrgeliepter sun, ich hätt dir wol zuͦ
schryben, hab aber gar kein wyl noch zyt darzuͦ. Es wil by
den 5 Orten und iren anhängern ein nüwen uffbruch gen in
Franckrych; sy ylendt, wöllend den tag zuͦ Baden 29.
septembris vorkummen. Gott aber sicht das alles; der richte
es nach sinem willen. Amen.            Diewyl es sich
geschickt, das diser das roß reycht dem Froschower gen Basel
zuͦ bringen, so gib grad imm den züg, den du mir gerust
hast. Schrib mir, was er koste, und fertig inn by zyt amm
morgen uff den wäg, das er zuͦ mittentag an mittwuchen hie
sye. Red och mitt imm, das er nüt versume oder verliere,
flyß habe und für sich fare.
Gruͤß uns Susanen, gott gäbe iren gsundtheyt, und
Lisenbethli. Ich bin gar überrumpen, muͦß gar vil brieffen
schryben. Kan dir nüt me sagen dann gott mit dir.
Datum  20, septembris zuͦ abend umb die 5.  1568.
Heinr[ych] Bullinger.
Minem lieben sun Hansen Rodolffen Bullinger zuͦ Berg.

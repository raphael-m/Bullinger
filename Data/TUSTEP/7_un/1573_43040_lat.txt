<nr>[43040]</nr>
<ae>Johannes Hug an Bullinger.</ae>
<od>Glarus, 12. März 1573.</od>
<vo>Zürich StA, E II 377, 2560. / Orig. (Aut.)</vo>
S.  Accepi, honorandissime d. compater, epistolam tuam una
cum tribus libris
apprime utilibus et necessariis, quorum unum mihi reservavi,
alteros duos, prout
iussisti, fideliter distribui. Agimus vero pariter omnes
tibi gratias quam
maximas et deum rogamus, ut tibi suo spiritu semper adesse
dignetur, ut plures
adhuc labores perficere possis, qui ad ecclesiae suae
sanctissimae emolumentum
faciunt. Scripseram nuper quaedam de tumultu Rhetorum,
nescio utrum illae
literae ad manus tuas pervenerint. Est res misera et
deploranda ubique gentium.
Deus tandem cuncta ad gloriam nominis sui sanctissimi
disponat.
Salutem tibi dicunt omnes boni imprimis d. Iacobus Franck et
d. Iohannes Iacobus
Ruͤgerus, uxor item mea cum tota domo.
Raptim Glaronae  12. marcii anno 1573.
Iohannes Hugo, tuus compater, Glaronae.
Clarissimo ornatissimoque viro domino Heinrycho Bullingero
seniori, ecclesiae
Tigurinae ministro fidelissimo, domino et compatri meo
honorando et eximie charo.
An m. Heinrychen Bullingern zuͦ Zürich.

<nr>[30158]</nr>
<ae>Johannes Fabricius an Bullinger</ae>
<od>
Chur, (ca 3. September 1560).</od>
<vo>Zürich StA, E II 376, 124. / Orig.(Aut.)
Gr.
II,  208.
S. Ego, mi pater, graviter laboro; sentio cruciatus incredibiles.
Est cholica passio; si accesserit maior inflammatio, actum de me est.
Servivi Christo, in cuius conspectu brevi comparebo rationem redditurus officii mei.
De episcopo nihil est, quod timeas; tanta est evangelicorum avaritia, ut omnibus conatibus eorum perfidiae sit obviam eundum.
Omnes sua quaerunt.
Si deus me ex hac aerumnosa vita evocaret, ne sis author, ut Tigurinus amplius mittatur; ad tot enim difficultates, quas haec functio
mea habuit, summa horum hominum est  ingratitudo.
Tu quoque aliquam meorum liberorum curam suscipe, quod te per deum immortalem rogo; nam mea non quaesivi, sed potius impendi, ne darem offendiculum.
Haec ego paucis vacillante manu.
Rogo deum, ut te ecclesię suae incolumem conservet. Amen.
                                     Ioannes Fabr[icius]  tui observantissimus.
In uno deo spes mea fixa haeret, cui me meaque omnia commendo; sed cura interim non deest.
Habemus medicum peritissimum; is clysteribus obstructionibus et inflammationibus obviam it et dicit adhuc aliquam esse spem.
Sed quicquid est, paratus sum, quo me cumque deus vocaverit.
Nolo quicquam adhuc dicatur d.
socero; si morbus ingravescit cras omnia mature de coniuge et liberis constituam.
Clarissimo viro eruditione et pietate excellenti d.
Heinrycho Bullingero, patri meo colendo.

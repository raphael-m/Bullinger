<nr>[24063]</nr>
<ae>Sebastien de l'Aubespine an Bullinger</ae>
<od>Baden, 5. März 1554.</od>
<vo>Zürich StA, E II 359, 2909. / Orig.(Aut.)</vo>
S. P.  Tuas cum Soloduri essem accepi et
misisti, que mihi pro charissimo munere
est, et gratias maximas ago. Novi nihil habeo, nisi que
videtis certa ex Anglia, que viderentur reginę secunda,
sed non est spes, quod unquam principem Hispanum
intromissuri sint. Dominis dominis scribo propter nonnullos
nebulones ........ qui sub nomine regis Romani volunt
vestrum militem abducere vel potius introducere ad
seditiones movendas; sunt artes Cesarum et domini Ferrandi
et ducis Sabaudie, qui libenter amicitiam nostram et pacem
vestram publicam interturbarent. In hoc toti sunt; hac enim
via existimant se posse regi maxime et vobis nocere, quod
deus avertat. Expecto quotidie aliquid a Vergerio, et mirum,
quod nihil scribit, cum undique ex Germania veniunt litere
de federe principum, quod etiam asserunt regem Romanum
sequi; sed . . . .
. . . . . . inter fratres . . . . . . . . . . . . . . certo
expectatur. Princeps Hispanus comparat vires ad invisendum
patrem. Apud nos omnia prospera, sic in Italia. Deus tua
fortunet. Si queras, quid hic agam, ut etiam domini tui non
ignorare possint, ago cum quodam marchionis depputato pro
redemptione domini ducis Daumalle qui frater est domini de
Guyse (quem iste marquis per proditionem anno preterito, cum
a nobis prope Metenses ad Caesarem deficeret, intercepit et
ab illo tempore Turcice tractavit. Vale bene. Datum Baddeni
5a martii.
Tuus semper Bassafontaneus.
Optimo viro et amico domino Bulingero.
                  Tiguri.

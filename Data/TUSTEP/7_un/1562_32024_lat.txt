<nr>[32024]</nr>
<ae>Jakob Rüeger an Bullinger</ae>
<od>
(Schaffhausen, Anfang März 1562.)</od>
<vo>Zürich StA, E II 348, 361. / Orig.(Aut.)
S. Ago habeoque gratias ingentes, humanissime d.
Bullingere, quod denuo mihi communicaveris, quae forsan nemini alias communicasses, ideoque bona fide etiam restituo, propter nuntiorum autem certorum carentiam citius reddere nequivi; nolui enim aurigis ista committere.
Caeterum non minores gratias ago pro libellis tuis mihi et bibliothecae dono missis.
Leodegarius suum etiam recepit.
Quod vero meum de illo petis iudicium, quid scriberem, doctissime vir? Si enim, quod res est, dicere vellem,
possem forsan videri adulator quodque ad gratiam aliquid loquerer.
Attamen breviter, quod sentio, dicam.
Perplacet tua illa, qua uteris in hoc libello, modestia, qua procul dubio multorum animi movebuntur; blande enim negocium proponendo in hoc saeculo cum his hominibus plus efficitur quam scommatizando.
Deinde probo, quod ad librum Brentii insulsum non tacuisti, ne insolentior fiat adversarius sibi victoriam ascribendo sicque omnibus pateat, quod etiam doctissimi saepius graviter impingunt,
minusque tamquam dii suspiciantur.
Porro id plurimis gaudio erit, quod negocium hoc ita proposuisti, ut omnes facile ecclesiarum nostrarum mentem intelligant, usus in hac re tractanda argumentis firmissimis et irrefragabilibus, ita ut nemo sanae mentis Brentzii sententiam sit approbaturus, tuam vero improbaturus.
Sed quid multis utor verbis? Non possum ita iudicium scripto proponere, quale re vera est.
Quantum ad d.
Erastum, videtur, quod simpliciter satis et candide proponat communionem domini
nobiscum et commode etiam verba: "Hoc est" etc.
exponere per apostoli sententiam: "Panis, quem frangimus" etc., item apposite satis probare et firmiter spiritualem manducationem in coena requiri et non carnalem.
Et miror virum medicum ita proponere negocium, de quo multum contenditur a theologis, ut quisque facillime, quid verum vel falsum sit, intelligere et facile se in hac controversia extricare queat.
^$Nova nulla sunt, quae scribam.
Quid actum sit inter principes aliquot et Guysianum,
non certo constat; sunt, qui ferant ambire Guysianum ducem, ut recipiatur a rege in gratiam, promittereque se illi in omnibus affuturum, cum videat Navarreum sua querere.
Alii defendunt Navarreum, prudentiae ascribunt propositum suum; ita enim caveri, ne bellum moveatur contra Galliam.
Sed nihil certi hic affirmare ausim.
Consules nostri obnixe urgebant, ut curarem, quo reciperemus magistratus vestri amplissimi responsum; arbitrantur enim plurimum rei profuturum, si noster magistratus in
responsione vestro consentiat.
Proposui capita responsionis scriptum n... (mihi?) nec dissimile erit nostrum responsum vestro.
Sed desino te obtundere.
Vale in domino, qui diu te nobis incolumem cum aliis viris doctis conservet.
Symmystae mei te et alios doctos salutant.
Tractamus iam negocium, quis sit substituendus in locum Simperthii; sunt, qui clamitent nobis deesse viros doctos, vellent aliunde accersi, sed Scaphusianos, quibus tamen nunquam convenit cum praecessoribus nostris.
Nos urgemus
concordiam in ecclesia retinendam inter ministros, licet non adeo doctos, fidos tamen.
Sed brevi audies, quid actum sit.
Ego 11. martii per Basileam Argentinam descendam visitaturus nostros studiosos et aliquos Heidelbergam ablegaturus; vocantur aliqui e Vittemberga, qui aliquando ad vos proficiscentur deo dante.
Clarissimo atque doctissimo viro d.
Heinrycho Bullingero, antistiti ecclesiae Tigurinae fidelissimo, domino ac fratri in Christo plurimum observando.
Ann m.
Heinrich Bullinger zuͦ Zürich.
  Datum:  -  Am 2. April 1562 meldet Rüeger die Rückkehr aus Straßburg, wo er
                   (wie hier angekündigt) Studenten besuchte.
              -    HB's.
Responsio ad Brentium März 1562   [HB Bibl.
I 422].

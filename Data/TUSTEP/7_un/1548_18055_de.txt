<nr>[18055]</nr>
<ae>Ambrosius Blarer an Bullinger</ae>
<od>(Konstanz), 12. März 1548</od>
<vo>Autograph: Zürich StA, E II 338, 1448</vo>
<dr>Bl. II, S. 689f.</dr>
<re> </re>
<tx>
Uff necht ist mir ain schriben komenn vom stattschriber zuͦ Memingen; kompt
allererst von Augspurg. Darinn steht allso:
^$Es ist gantz still uff dem richstag. Kaiserlich majestat lygt im holtz; konigin
Maria soll all tag verrucken in das Niderland; der römisch konig blipt noch da.
Die gaistlichen wellen iren halb nichts handlen lassen, sonder vor allen dingen
vermög der rechten restituiert werden; aber kaiser will mittel drinn suͦchen,
wa man sich sonst nitt vergleichen kan.
^$Es ist ain wyl ewer halb mancherlay grausamer sag, doch on allen grund,
gewesen; bin ongezwyfellt, er werd ewer sach wol und gluklich ussfieren, kan
nitt anderst yetz hören.
^$Zway regiment sampt dem landtgrauffen, so zuͦ Nördlingen und Dinckelspichel
gelegen, sind hinab uff Hailprunn verruckt, werden kurtz tag da verharren und
dann wyter hinab an den Rein ziechen.
^$Zuͦ dem newen pundt ist man unwillig; es möchte gleich so bald widerum ain
schwebischer pundt werden. Doch weren die stett willig, der kaiserlichen
majestat hierinn willzefaren, wann es die andern stend ouch thäten; dann die
stett achten und wurde diser grosser pundt zuͦ grossem frid dienstlich sin.
<odtx>Datum in hochster yl den 12. Martij 1548.</odtx>
^$Hab euch allererst per Marcelli uxorem auch geschriben, und ilt diser bott
hinweg under vyl minen geschefften.
<un>fehlt.
</un>
<lz>[Adresse:] Bullingero suo. Tiguri.</lz>

<nr>[35090]</nr>
<ae>Johannes Fabricius an Bullinger</ae>
<od>Chur, 24. September 1565.</od>
<vo>Zürich StA,  A 248.2</vo>
Gr.
II, S. 635ff.
(R.)
Der Bote, der seinen letzten Brief samt einer Kopie des bischöflichen Ausschreibens überbringen sollte, hat ihn einem anderen übergeben, sodass Fabricius in
Ermangelung einer Antwort, nicht weiss, ob der Brief angelangt ist.
-        "So vyl die bischofflich handlung belanget, staat es alles gar mißlich und zettlet sich vorzuͦ an zuͦ einem bluͦttvergießen.
Dan iro vylen ist
nit ze radten; so sind sy so tüff inhingewatten, das sy nit meer hinder sich könnend.
Zuͦ beiden syten sind wenig, die nit das iren suͦchind; daarumb ich
ester
wirß erschrick.
Das ist gewüß, das sich die, so vormalen die unruͦw zuͦ Glaruß ouch angerichtet hand, des handels heiß beladend.
Einer ouch derselben dem
h[errn] Batten sol 800 kronen dargelichen haben; die wirt er ouch nit wöllen verlüren.
So ist ze besorgen, es sygind in den landen, die umb das und anders
yngestanden; verlürend das iren ouch nit gern etc.
Das Gottshuß, so hye zuͦ tagen by einander versamlet, hatt einhälligklich den herren Bartlime bestättet und
sich erbotten, im ze schweeren; ouch verbotten, gaan Rom weder ze ryten noch ze schicken; sy wöllind warten, wär die sygind, so kommind und in dannen thüygind
(ita tu vides incendium). Sonst sind die botten grimiglich erzürnt über die thuͦmherren, die papisten vyl meer dan die unseren, daarumb das sy vyl ungründ
gaan
Rom geschriben und iro wenig in der hoffart sind, ein gantz land ze bezwingen; dan man schetzet das Gottshuß uff zwölfftusent man.
Des ires schrybens halb ist
ein authenticiert vidimus yngeleit, von dem original abgeschriben, wie man's zuͦ Rom ins rächt yngeleit hatt.
Die chorherren könnend nit wol lougnen,
verantwortend's aber also: sy habind ein geschwornen notarium gehan von Costentz, dem sy getrüwet, er wurdi alle handlung schryben, wie sy ergangen; daruff
sy also gesiglet; habind den brieff nie geläsen.
An diße fule entschuldigung hatt ein Gottshuß nit kommen wöllen, sonder den chorherren ein unpartyesch rächt
gesetzt.
Die chorherren sind abgewichen in den Oberen Pundt, wöllend das rächt nit verträtten; trösten sich der Fünff Orten und der hilff in landen; dan sy iren
anhang hand.
Also ist ze besorgen, die Fünff Ort kommind und machind uns ein nüwen landsfriden, darvor uns gott behütt.
Die pfaffen wendend für, das Gottshuß sy
partyesch.
Das Gottshuß antwort: so einer gantzen commun oder gemeind im Oberen Pundt oder in den Gerichten ein unpartyesch gericht gesetzt wurde von dem
gantzen Pundt, wider den eine gemeind gehandlet hätte, so hätte man das ze thuͦn fuͦg und rächt; diß sygind nun 5 pfaffen; wöllind nimmermer lyden, das sy
ein
gantzen Pundt verrachten söllind etc.
Dan in dem irem schryben hand sy einen alten thuͦmherren, den vicarium und den gelertesten im gestifft, ouch ynhin
gesetzt, der sich aber vor dem Gottshuß protestiert und gezüget, das sy die ding ime unwüßend geschriben;
dan er inen von anfang biß zuͦ end geraadten, sy söllind sich gemeinem Gottshuß nit so eigensinniger wyß widersetzen.
Die rächtsprächer sind noch hye; was
daruß
wärdi, wirt die zytt bringen.
  -    So ettwas umb Christi willen ze lyden, wäri ich willig; aber umb der ellenden pfaffen willen tag und nacht in gefaar lybs
und läbens staan, ist mir nütt heymlich.
Hye ist man trennt, doch der größer theil des raadts ist myner meinung.
Unus c[onsul] Tsch[arnerus] et P[aulus]
P[uͦl]
acerrime resistunt, sed clam; aperte nihil audent etc.
Kommend die Fünff Ort, so bin ich der erst, umb den es ze thuͦn, diewyl ettlich in landen sonst mir uff
lyb und läben tröuwend.
Kommend die Engadiner, so ist mir nütt heymlich darby.
In summa: in seditione omnes species sunt mal   etc.
Ich wölte ouch gern rüwig
syn und ettwan lieber schwygen dan reden; aber die unvermydenlich nott trybt mich.
Dan diewyl ich vyll böße praticken wider Christum und syn kilchen gespüren,
kann ich nütt schwygen.
Ich han geraadten, des handels müßig ze gaan.
Das hatt aber nitt mögen syn; dise statt hatt sich trennet und partyet.
So han ich wyter
geraadten, so es möchte syn, das man diß gestifft in beßer form brächte.
Hyemitt erzürn ich bed parthyen, eine als wol als die anderen.
Man wendet vyl für.
Ist
waar: es hatt by den wältwysen ettwas ansächens; wen aber unsere vorfaren uff die ding gesächen, so yetz vylen im wäg lygend, so hätte man nie reformiert.
Aber
sage man, was man wöl: venter caret auribus etc.
Und ob ich mich glych gar unpartyesch stell, so hald ich doch daahin: so veer die im baapstumb einen bischoff
überein han wölind, das sy den hättind uns on schaden, das aber nütt gesyn mug, so ein bischoff dem baapst ein so starcken eyd wider uns schweeren müße.
Das mag
die ein part ouch nitt lyden; dan herr Batt sol schon uff Rom verritten syn; verhoffet, bestättet ze wärden etc.
Der wirt sich allein des baapst behälffen etc.
Ich han aber myne gründ darumb anzeigt, wie brieff möchtind uffgeleit wärden, daruß es sich erfinde, das man den eyd dem baapst trüwlich gehalten, hyenäbet aber
den eyd, so man den landen geschworen, nitt gehalten (hoff, diß einzig stuck sölle hälffen zuͦ zerrüttung des bistumbs). Und als in derselbigen predig ein
Planta gesyn und gemerckt, das diß uff den abgestorbnen bischoff geredt, synen vettern, hatt er sich lätz zerzeert; sol sich ouch han mercken laßen, diße myn
predig müße mich myn läben kosten.
Als mir das fürkomen und hyevor der h[err] l[egat], der sich ins gegentheil des handels vyl ze vyl angenommen, mich beschickt
und, daa er sacht, waas es uß wil (dan sy anfänglichs vermeint, die sach in einem huy durchin ze trucken, uß fyendtschafft der Salischen), angefangen hinder
sich ze zuffen, han ich im ouch fürgehalten, wie syne pensionarii mir uff myn läben tröuwind, über das ich mich des rächten gegen menglichen an der cantzel
erbotten habe.
Der des handels übel erschrocken, disen und andere beschickt; daa hand sy hinder sich zuffett und sich erbotten, myne fründ ze syn.
Sy hand
vermeint, ich sölle mich laßen erschrecken etc.; alß sy aber der sach nachgefraaget und hörend, das ich brieff by handen geheptt und noch han, gabend sy mir
guͦte wort, ob es inen glych nitt im hertzen.
Und als die pfaffen in irem schryben wie ouch in iren reden sich vylfaltig mercken laßen, jaa herr Batt die ding
sälbs an den baapst geschriben, wie mir des synes schrybens ein copy zuͦkommen etc.
: so veer er, herr Batt, gelangen möchte, verhoffete er, hye zuͦ Cur und
in
Pündten die luterisch kätzery in kurtzem ußgerüten: so han ich die, so unser religion sind und sich synen so heiß annemend, vermant, für sich ze sächen.
So
hatt des h[errn] Batten anhang die predig gar häßlich entpfangen.
Ita sperabam me saltem edocturum aliquos; illi obstinatissime pergunt.
Inde coniicio
dissolutae huic reipublicae finem impendere, cum illi ipsi, qui nostrae religionis sunt, eum promotum cupiunt contra pacta et conventa, quem sciunt religionis
nostrae acerrimum hostem etc.
Habes summam."
Curiae, 24. septembris, anno domini 1565.
(P.S.)  Bitte, die Bürgermeister und andere über diese Verhältnisse zu unterrichten.
   -      "De Malta hand wir nütt gewüßes.
Uß der Eidgnoschafft kompt
schryben, der Türck sye abtriben.
Hyenebet nimpt man zuͦ Feldkirch und anderswo knächt an, und ist die sag uff Neapols."

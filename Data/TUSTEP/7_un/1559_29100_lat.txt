<nr>[29100]</nr>
<ae>Johannes Fabricius an Bullinger</ae>
<od>
[Philippus Valentinus an Johannes Fabricius.]
(Chur, Juni? 1559).</od>
<vo>ZÃ¼rich StA, E II 375, 546b.
/ Orig.(Aut.)
Reverende domine mi osservandissime.
Puerum domini offendi in itinere, qui mihi eunti id ipsum ipsius exhibuit chirographum, quo continebantur, quae ipse nova habebat, ea ut r.t.
communicarem, quod statim facio in his scriptis.
18. die maiori in ecclesia Parisiensi rex iuramentum de servanda pace praestitit praesentibus nomine catolici regis duce Albensi, principe Aurigiensi et comite Egmondano.
Cultus utrinque ditissimus, ita tamen ut Franci superiores viderentur, maxime cum dux ipse Albensis, legationis caput, infra mediocritatem indutus esset, sumptuosissimo tamen comitatu.
Ipse 22. die erat nomine sui regis sponsalia celebraturus cum Isabella, prima ex regiis filiabus, 25. autem Sabaudiensis idem erat facturus cum
Margherita, sorore regis.
(Darunter v.d.Hd.
des Fabricius):
Hic non ascriptus est mensis.
Ego autem interim convenire non potui d.
oratorem aut d.
Philippum, ut de mense percontarem.
Puto haec mense iunio peracta esse.
(Unterschr., Dat.
u.
Adr.
fehlen.)

<nr>[27022]</nr>
<ae>Johannes Haller an Bullinger</ae>
<od>Bern, 28. Januar [1557]</od>
<vo>Autograph: Zürich StA, E II 370, 536.(Siegel...)</vo>
<dr> <dr>
<re> </re>
<tx>S. Nihil scribo; Zvinglius viva erit epistola. Iam hoc
momento venio a senatu et negotium tuum ursi; heri toto die
expectavi; sed prae multitudine negotiorum non potui admitti.
Summa est: non volunt, ut hic inprimatur; suspicantur nescio
quas turbas, praesertim quod Froschoverus non velit suum nomen
libro addi. Itaque remitto totum opus. Nostram ut operam boni
consulas, rogamus; per nos enim non stetit, quum/quin? et hic
et sub nomine urbis huius aederetur. De reliquis gener.
Genevense negotium valde nos turbat. Nunquam magis in
procinctu res fuit, ut ad bellum aut turbas aliquas
procedatur; nam exulibus Genevatibus concessum est invadere
omnia Genevensium bona, quę in finibus ditionis Bernensis
habent, si Genevenses pergant ipsis illorum bona invadere,
quę ipsi adhuc habent Genevę. Itaque ad bellum et turbas
omnia spectare videntur, nisi deus avertat. Non licet nobis
Calvino aut aliis quicquam scribere, ne rempublicam prodere
videamur.
^$Bernę die Caroli. Vale et ignosce tumultuanter et summa
quoque cum indignatione scribenti.
^$H[allerus] tuus.
<lz>[Adresse ...]: Clarissimo viro d. Heinrycho Bullingero,
Tigurinę ecclesiae pastori fidelissimo, domino et compatri
charissimo colendissimoque suo.
^$[Darunter v. Bulls. Hd.:] Abschlag zu^% drucken 28. ianuarii
1557.
^$[Auf der Vorderseite ist von Bullinger bemerkt:] Si nullum
latitaret periculum, Tiguri fuisset impressa; nam hactenus
nihil huc est missum ab illis. Fore periculos m libri huius
impressuram patet ex Gualtheri Antichristo.
^$[Darunter ein Zusatz:] et quod Froschoverus singulariter
voluerit imprimi absque suo nomine Bernae ab Apiario.
^$Nullam inde oriri utilitatem nisi privatam Apiarii, qui
cupiat imprimi, ut lucrum faciat. Privatam utilitatem non esse
praeponendam publicae adeoque exponendam periculo totam
rempublicam. Praesertim cum ex bibliorum Germ.... et deisp...
colliquescat Apocalypsim non recenseri inter canonicos libros,
cuius quidem rei author creditur Zvinglius, cui expositio
Apocalypsis haec non consentiat, dum canonicum asserit, et
ideo non propter huiusmodi librum ullum subeundum periculum.
^$Haec rationes gener d. Zvinglius mihi retulit ex ore d.
Halleri, cur senatus Bernensis noluerit consentire in
aeditionem Apocalypsis.</lz>

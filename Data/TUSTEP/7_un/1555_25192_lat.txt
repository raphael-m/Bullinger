<nr>[25192]</nr>
<ae>Johannes Travers an Bullinger</ae>
<od>Zuoz, 19. November 1555</od>
<vo>Autograph: Zürich StA, E II 365, 592.(Siegel...)</vo>
<dr>Gr. I, S. 424f.<dr>
<re> </re>
<tx>Gratiae et pax a Deo patre per Iesum Christum dominum nostrum. amen.
^$Qua in proximis literis apud te, ea et apud amicos, nunc tamen iustius, usus
sum excusatione. At ipsi, sive quod commendationem illam, qua nuper
adulescentulum illum nostrum Wolphangum(?) humanitati tuae commendabam, ei
profuisse senserunt, sive quod me ob necessitudinem, quae mihi tecum et cum
aliis fratribus religiose apud vos est, commodiorem ad scribendum crediderunt,
ut, si non ipse possem, alii saltem meo nomine scribendi laborem delegarem,
molestius efflagitarunt. Ego vero cum in toto vitae meae curriculo nulli operam
meam honestam saltem et frugiferam detrectaverim, alienum a me id iam amicis non
praestare iudicavi. Nec ideo hanc subeo povinciam, ut d tua humanitate et fide,
cui adolescentulum commendaram, optime Bullingere, quicquam dubitem, quae passim
etiam extra amicitiam egregie syncera explorata habeo, sed ut amicorum non
remittentium precibus morem. geram. Novi enim, quam ipse sis promptus et sedulus
ad gratificandum amicis. Accedit quoque ipsius adolescentis pulchra indoles,
quam qui viderit, eum, ni fallor, propterea magis quam ob ullas etiam graves
commendationes amplectatur. Sed recensere haec nolo, ne operam tuam, ut certe
fidelissimam, ita indefatigatam, elevare videar; imo multo magis cum meo
inprimis, cui magna et crebra amoris tui argumenta exhibeas, tum amicorum
adolescentis omnium nomine maximas habeo gratias, siquidem et habere gratias,
referre cum nequeas, non minimam gratitudinis partem esse vere traditur; sed et
studium nostrum ac officium vicissim offerimus. Rogamus preterea, ut totius
beneficii laus ad te unum derivet, cum genero tuo, D. Huldarico, viro patri
simillimo, agas, ut eum(?) quoniam pater, ex adolescentis nimirum bono habitu et
in bonis artibus strenuo profectu tactus, eum Tiguri adhuc detinere constituit
(?) sicut hactenus pie accurateque fecit, in cura habeat in diem usque divi
Pauli utque hos 25 Renenses florenos in presentia boni consulat. Tum enim
(annuente Deo) ipse pater veniet, qui de omnibus ei exacte satisfaciet
(nachträglich gestrichen: Scriberem plura, si me manus non destitueret.) Proinde
vale, humanissime Bullingere, meque tuum Traversum antiquum obtinere cense.
^$Data Zuzii Oengadinae, die 19. Novembris anni 1555.
^$Ex affectu tibi deditissimus Ioannes Traversus.
<lz>[Adresse ...]: Excellentissimo D. Heinrico Bullingero, viro docto et pio,
apud Tigurinos ecclesiastae, amico et fratri observando.</lz>

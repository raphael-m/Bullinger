<nr>[41091]</nr>
<ae>Johannes Hug an Bullinger</ae>
<od>(Glarus), 18. Oktober 1571</od>
<vo>Zürich StA, E II 377, 2511f. / Orig. (Aut.)</vo>
<re></re><tx>Min willigen dienst und früntlichen gruͦtz zuͦvor,
erwirdiger, getrüwer, lieber herr gfatter. Ich hab üch vor
ettwa anzeigt, was guͦtz sich min herr von Kam sälig gägen
mir embotten und, als ich geachtet, in namen miner gnädigen
herren, do ich mir der enderung erklagt und anzeigt, wie ich
ein gantz jaar an Hyrtzel glouffen und do 14 jaar zuͦ
Martalen mitt louffen und arbeytten zuͦ Rhinow und das
ettliche jaar mitt gar bringer bsoldung, allso das ich zuͦ
der vili miner kinden gar wenig erübergen und fürschlahen
mögen und erst bey 4 oder 5 jaaren har min von minen
gnadigen herren und vom herren abt zuͦ Rhinow ein guͦtti
computentz geschöpfft, do ich mich erst hatte zuͦ
guͦttem
miner kinden mögen erbeßeren, so muͤße ich darvon und
muͤß allso miner trüw und arbeytt engelten, deren ich
billich sölte gnoßen han. Gab er mir daruff antwort, ich
sölte mich deß bruͦffs nütt beschwären; dan min gnädig
herren nütt gsinnet werent, mich miner bsoldung ze
entrouben, sonder diewil diß allso ein gfarlich ortt weri ze
predigen, so hettent mich min gnädig herren imm besten dahin
verordnet, als der ich deß lantzfrydes gewonet und zuͦ
Rhinow vil guͦtz geschafft hatte, werint allso der
hoffnung,
wurde zuͦ Glarus auch nütt verhönen etc. So hatten sich
auch
die von Glarus von beden religionen embotten, eim dermaßen
mitt einer bsoldung ze begägnen, das sich einer bey inen
kummlich und wol betragen möge. Der zuͦsag wellent sy min
g[nädig] herren die von Glarus erinneren und
ermanen, und sover sy mir nütt ein guͦtt ußkummen geben,
deß
ich wol bestan möcht, weltent sy mich bedencken, also daß
ich ee beßer haben muͤße, weder ich es zuͦ Martalen ghan
heigi etc.
Item und als m. Burckhart Leeman vor dem schryben miner
gnädigen herren mir das bottenbrott verkünt, frylich uß
gheiß. das ich mich preparierte, uff das schryben miner
gnädigen herren mitt früntlicher antwurt zuͦ begägnen,
sagt
er mir äben schier die wort, die min herr von Kam sälig mitt
mir grett hatt, und so vil mee seytt er hette min her von
Kam gredt, und wen imm (verstuͤnd er mich) min gnädig
herren das im nütt ersetzent, das er zuͦ Martalen ghept,
so
törfft ich sagen, ich welte ims uß dem minen ersetzen; dan
es ist billich, das er sines wolhaltens nütt engelti etc.
Deß, achten ich, wurde m. Burckhart noch an red sin. Nun
mögent ir gedencken, lieber herr gfatter, wie das zämen
standi, do ich jetz nütt mer hab dan 200 fl.^&xPfund?^&x{ (die 25 fl. die
sy mir darzuͦ gend, achten ich nütt; dan die hatt man mir
gen für den zuͦlouff, deß ich täglich vil hab von vaganten
und anderen, dahin ichs wider verwenden etc.) gägen dem, das
ich zuͦ Martalen gehept hab, namlich am kernen 37 mütt, an
roggen 10 müt, an haber 8 malter, an win 16 soum (bringt 32
eimer), an gelt 35 gl. item huß und boumgarten, hoüw und
strow zuͦ 2 kuͤgen, holtzes gnuͦg. Den erst so hab ich
ghept 30 gl. und 5 mütt kernen von minen gnädigen herren.
Und die pfruͦnd han ich uffs lengst 4 jaar allso ghept und
nach und nach mitt hilff miner gnädigen herren zwägen
bracht. Jetz hab ich uff erden nütt dan die zweyhundert und
fünff und zwentzig gl. und fuͦtter zuͦ einer kuͦ
winterig,
wen ichs mitt kosten neißwan zämen bringen, und ein
boumgarten bim huß, muͦß holtz, ancken und anders, das man
meint wir söltentz bey der vili han, als thür kouffen und
zum huß ferggen, als yrs zuͦ Zürich in der statt. Machent
bey üch selbs die rächnung, wenn einer hatt 7 kind und
muͦß
han ein dienst und darnäbett, wer im zuͦ huß und haff
kumpt,
muͦß ein her sin, wie nachgültig einer muͦß gläben. Hür
ist
mir äben ein soum win worden an allen minen räben, und wen
ich in glich bschicken wil, so mag ich ein soum mit eim
guldin nütt gen Glarus bringen.
Laß üch hieruff
die hiebey glegten schryben sähen mitt demuͤttiger pytt,
ob mir nun das blyben möchte, das mir min gnädig herren
geordnett hattent, do ichs zweymal beßer ghan han, dan ichs
jetz heigi; wen ich nütt so vil kind hette, es gulti mir
glich, wen ich nun also möchti ußhin kan. Ich muͦß aber
warlich das angriffen, das ich schon erhuset han. Hatt man
mir glich die halb pfruͦnd laßen nachgan, so hab ich mer
verzogen und verlönt, dann mir das selb schier ertreytt
hatt; dan mich der uffzug witt ob 30 gl. gekostett; so hab
ich pfarrer muͤßen 20 gl. gen zlon, item und dem, der mich
zuͦ Glarus versähen inn minem zühen, 4 fl.; das hand im
min
herren gsprochen etc. Derhalben könnent yr jenen, so
thuͦnd
das best und haltent an, ob mir nun die 30 gl. und 5 mütt
kernen möchtent blyben die 4 jaar, die man mich gheißen
zuͦ
Glarus dienen. Kan ich jenen, so wil ichs umb min gnädig
lieb herren und umb üch, getrüwer, lieber her gfatter und
vatter, verdienen. Ich hab selbs abhin wellen uff den
synodum; so gibt dyser herpst so vil und seltzam
kranckheytten, das ich von wägen der kilchen und der
krancknen nienen hin han wandlen können; welte üch sunst
gwüß nütt bemuͤgt han; versich mich aber üwers gneigten
willens von wägen mins lieben vatters säligen, den ir
hertzlich hand gliebet, der mitt üch in gott trülich hatt
ghulffen arbeytten.
^$Nüwer zyttung ist bey uns nütt, dan das wir bsorgent, es
werde gott durch das wunderzeichen, das den 29. septembris
mitt dem erloschung deß großen liechtz der sunnen, das bey
uns gar erschrockenlich erschinen<f1>Vgl. Die Wickiana.
Johann Jakob Wicks Nachrichtensammlung aus dem 16. Jahrhundert. Texte und Bilder zu den Jahren 1560-1571, ausgewählt,
kommentiert und eingeleitet von Matthias Senn, Küsnacht-Zürich 1975, S. 212 (um eine Sonnenfinsternis kann es sich zum
angegebenen Zeitpunkt nicht gehandelt haben; vgl. Theodor von ^#/+Oppolzer,^#/- Canon der Finsternisse, Wien 1887. -
Denkschriften der Kaiserlichen Akademie der Wissenschaften. Mathematisch-naturwissenschaftliche Classe 52, S. 264).^&x (ZB:
USN 111: be). 1571 in Europa sichtbare Sonnenfinsternisse: 25. Jan. (Nr. 6594); unsichtbar: 22. Juli (Nr. 6595). Vgl. auch Christoph H. Brunner, Glarner Geschichte in Geschichten, S. 174. Ders., «Hindurch und wieder hindurch.» Zum Briefwechsel Bäldi-Bullinger (1560/71), in:
Jahrbuch des Historischen Vereins des Kantons Glarus, 83, 2003, 61-79 zitiert hierzu (auf S. ??) Glarner Chronik von Joh. Heinr. Tschudi 1714.^&x{<fe>, bedütten, das er uns von
wägen unser großen undanckbarkeytt und unbuͦßfertigkeytt
sins waren liechts und göttlichen schins sines wortz
berouben und durch den Türggen oder anderi widerumb in
dfinsternuß stoßen. (Hiezu a.R.: "Es sol ouch der mon zuͦr
selben zytt in bluͦtiger farb verkeert sin; ich han aber
dasselb nütt gsähen.")
^$Es hand zwar unser lieb eydgnoßen ein nachtrachtung thon,
wie man der thüri möchti begägnen, als der abscheid deß
lettsten gehaltnen tags luttet. Aber da ist noch nütt von
grund ghandlet worden, umb deren willen gott fürnämlich
erzürnt wirtt; dan diewil man nütt abstelt die pentian und
bluͦttgält, das uns in unseren landen denn muͤßiggang,
hoffart, hochmuͦtt, trunckenheit und spyl anrichtet, item
so
man nütt abstelt gmeinlich bin rätten und gmeinem man den
wuͦcher, in dem sy stäckent, item so man nütt abstelt als
wol bim hohen als bey dem nyderen anderi laster, so gadts
uns, wie der herr redt Jsa 1. Wen wir schon by uns ansähent
vil predginen und gebätt und sy bey inen vil crützgeng und
gloggenthon, so ists als umbsunst, diewil dhend noch
bluͦttig sind. Wen es aber gschäch wie zun zytten Jonę,
das der küng, die priester, das ist die rhätt, und geistlich
statt, das ist die gwaltigen, mitt buͦßfertigkeytt
zuͦhen
trättend, den möchte man hoffen, es wurde besßer, wen man
semmliche großi laster ztagen brechte und mitt ernst
darhinder griette sy abzeschaffen, so wurdent den die
minderen sünden ouch gschweineret. Diewil aber kein ortt dem
anderen wil in reden und ouch je eins ortt uff das ander
sicht und jedes seytt, es stuͤnde dem zuͦ, semlichs
anzebringen, damit es verbeßeret wurde, so gschicht hiemitt
nütt, und so dan das groß nütt abgschaffen wirtt, so wirtt
nütt helffen, was sy von huͤneren und anderen schlächten
sachen rattschlagent, wie yr si vilicht imm abscheid, der
minen gnädigen herren gegäben, werdent gläsen han. Sag ich
dorumb, das ich übel fürchten, es werde gott uns
unbuͦßfertigen nach langwyrigem zyttlichen hunger auch
mitt
geistlichem hunger und verlurst deß schins synes göttlichen
wortz straffen etc. Darvor uns gott gnädigklich bhuͤ ten
welle. Amen.
^$Gruͤtzend mir euwer husgsind, all guͦtt lieb herren und
mittbruͤder. Es gruͤßt üch min hußfrow in mini
kind.
^$Gegäben in yl den 18. octobris anno 71.
<un>E[uwer] allzit williger
<un>Jo[hans] Hugo zuͦ Glarus.
</un>
<lz>Dem frommen, erwyrdigen und getrüwen h. meister Henrychen
Bullinger, pfarrhern zum Großen Münster zuͦ Zürich, sinem
gar lieben herren und vattern, zuͦ handen.</lz>

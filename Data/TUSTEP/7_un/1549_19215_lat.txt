<nr>[19215]</nr>
<ae>Thomas Naogeorgus (Kirchmair) an Bullinger</ae>
<od>Kempten, 18. August 1549</od>
<vo>Autograph: Zürich StA, E II 356, 85.(Siegel...)</vo>
<dr>Druck: Leonhard <i>Theobald,</i> Das Leben und Wirken des Tendenzdramatiker der Reformationszeit Thomas Naogeorgus seit seiner Flucht aus Sachsen, Leipzig 1908, S. 36f<k>Nach Zürich ZB, Ms S 71, 15</k><dr>
<re> </re>
<tx>S. Exemplaria Epitomes nostrae una cum literis tuis,
doctissime Bullingere, sunt mihi reddita, ob quam rem habeo tibi
gratiam Versor hic inter lupos et scorpiones; volunt habere
doctrinam sanam evangeliumque Christi, ita tamen, ne quid
attingas aut reprehendas abusuum et superstitionum, quas nobis
<gr>griechisch</gr> Interim confirmavit denuo. An hoc fieri
possit, nemo ignorat. Ego iam aliquoties a magistratu sum
reprehensus, quod attigerim sacrosancta quędam papistarum, de
quibus tamen in Interim nulla fit mentio, ut sunt indulgentię
et peregri nationes et similia. Ita ego neque illis neque mihi
satisfacio, ut cui decretum est ab apostolica christianaque
doctrina, ne latum culmum quidem (ut aiunt) discedere. Dominus
mihi adsit et confirmet propositum. Decreveram quoque post
uxoris mortem abstinere a coniugio; sed ecce, dum famulabus utor
ad domestica ministeria, insimulor passim scortationis, id quod
timebam futurum, etiamsi falsissime fiat. Quam hoc doctrinę
conducat, non ignoras. Quare video mihi aliud consilium
capiendum et nullam calumniatori dare ansam, id quod intelligo
etiam D. Paulum voluisse. Porro repetito coniugio minantur mihi
papistę muneris ablationem, quod tamen in ipsorum manu non
erit. Si tamen contingat, quo me conferam, quid negocii geram?
In deo spes est, qui te tuique similes excitabit tum ad
consilium dandum tum ad ferendas suppetias. Animus quidem esset
iuri civili dare operam aut mercaturę; sed multa sunt; quę me
revocant, tum maxime quod Christi doctrinam (ut hactenus)
tradere vellem, quatenus liceret; quamobrem alio me non
convertam nisi omnibus tentatis, et si domino placuerit mea
opera uti, in manum aliquid eiusmodi mihi tradet. Sic meę res
habent; fluctuor et periclitor et doctrinę et matrimonii
gratia. Cęterum ego hinc pedem nisi repulsus moturus non sum,
ne ecclesiam temere deseruisse videar. Plebsme libenter audit,
et sunt conciones frequentissimę. Magistratus claudicat et
hominibus placere satagit. Tu, optime amice, esto mei memor et
rescribe. Apud nos nihil est novi. Speramus hoc anno nec vestras
nec nostras regiones bellum habituras.
^$Bene vale et meis verbis salutem dicito omnibus istic mihi bene
volentibus.
<odtx>Datum Campid[ni] 18. augusti 1549.</odtx>
^$Tho[mas] Nao[georgus] tuus.
<lz>[Adresse ...]: Clarissimo atque doctissimo viro D. M.
Henricho Bullingero, Tigurinae ecclesiae doctori, amico suo
intimo. Gehn Zürch Hainrich Bullinger.</lz>

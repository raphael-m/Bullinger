<nr>[32012]</nr>
<ae>Johannes Haller an Bullinger</ae>
<od>
Bern, 9. Februar 1562.</od>
<vo>Zürich StA, E II 371, 854. / Orig.(Aut.)
Ep.Calv. 3713 (XIX, 281f) Exc.
S. Wie es mir vor gsin, also gats.
Unser synodus hatt ein loch.
Heri (ut proxime praemonui) literae tuae coram frequenti diacosiorum congregatione lectae sunt.
Visum est synodum suspendere et scriptum nostrum ad vos et ad Scaphusianos mittere, ut vestrum de hoc feratis iudicium.
Hic nunc vestrum imploramus auxilium, ut nostris addatis stimulos.
Vereor enim, vereor, ne non serio a multis res agatur; quęrunt effugia, ut nihil faciant.
Si wend nitt in dem ding sin.
Si nemmends die bennen: man
wird dich auch in die bennen thuͦn.
Plurimum vero poterit vestra authoritas, si serio admonueritis nostros, ut manum operi admoveant.
Hoc interea me affligit, quod non ad alias quoque ecclesias scriptum hoc nostrum mittitur.
Admonueramus et rogaveramus, ut et Genevam imprimis atque Basilaeam quoque mitteretur; sed nihil.
Quid si vos responsum vestrum differretis et interea cum Genevensibus ageretis? Si enim ipsis quoque probaretur et a nostris reciperetur per vestram suggestionem, poterat
fortassis ecclesiae consuli.
Nos possemus facile omnium ecclesiarum censuram ferre.
Mitteremus ipsi Genevam; sed si rescirent nostri hoc sine ipsorum consilio fieri, der ritt bschiß uns.
Man dörfft uns wol für verräter halten; dann die bitterkeit ist seer groß.
So vexiert mich dargegen auch das, das ich vilen der Wälschen spüren imm kopf stecken ein wunderbarliche conception de potestate et iurisdictione ecclesiastica, a qua magistratum prorsus quasi secludere videntur et nihil ipsi praeter
custodiam relinquere.
Hanc vocant libertatem ecclesiasticam.
Agnoscunt quidem magistratus in ecclesiis nostris hactenus et praecipue ab initio tutorum officio functos esse; cum vero nunc ecclesia adoleverit, non debere ipsam amplius sub illis esse, sed suo iure frui et rapinam exercere eos magistratus, qui ius illud, quod hactenus habuerunt, retinere velint.
Ego metuo, ne res haec in grave incendium tandem evasura sit et factiones paritura maiores et pestilentiores, quam unquam Guelphorum
fuerint ac Gibelinorum.
Dominus misereatur ecclesiae suae et concedat, ut in vera pace serviamus ipsi cum sanctitate et iustitia cunctis diebus vitae nostrae.
Aliud nunc non habeo, nisi quod heri quoque Nicolaus a Grafenriett d.
Dilgero in quęstura successit.
Dolet mihi praereptam esse nobis occasionem tui ad nos adventus; fuisses mihi omnium, qui in orbe contingere potuisset, gratissimus hospes.
Rogo vero, ut adhuc cogites de profectione ad nos.
Praesentia enim tua plurimum apud populum
nostrum valeret.
Salutant te amici Steigerus, Diesbachius, Hallerus, Hagius, Zehenderi, Vincentius Pfister, socer meus, Musculus, fratres omnes.
Salutem dic meo nomine tuis omnibus, inprimis d.
Gvalthero, Martyri et fratri meo, cui nunc nihil scribo.
Bernę  9. februarii 1562.
                                      I[oannes] H[allerus] perpetuo tuus.
Clarissimo viro d.
Heinrycho Bullingero,  Tigurinae ecclesiae pastori fidelissimo, domino suo honorando et compatri charissimo.
M. Heinrych Bullingeren zuͦ Zürich.

<nr>[39094]</nr>
<ae>Bullinger an Wolfgang Wissenburg</ae>
<od>Zürich, 20. September 1569</od>
<vo>Kopie<fx>^#/+Nur einige Korrekturen sowie dieAdresse auf der sonst leeren Rückseite von fol. 92 eigenhändig.^#/-<fe>: Zürich ZB, Ms F 62, 96</vo>
<dr>Amerbach Korr. X 633f^&x von hier eingescannt^&x{</dr>
S. D. Gratulor felici tuae senectuti, senex venerabilis, domine colendissime et frater in domino charissime. Nam ab
amicis audio te viribus et animi et corporis integris seruire domino. Quondam
etiam servis suis deus annos vitae in secula aliquot prouexit<fx>^#/+Darüber eigenhändige Variante von Bull.: prorogauit.^#/-<fe>, nimirum ut sanae salutarisque doctrinae suae
testes essent et propagatores. Nec dubito ista tua longaeuitate sana te donatum a
domino non alium in finem, quam ut in Basiliensi ecclesia puritatem doctrinae<fx>^#/+Von Bull. nachgetragen.^#/-<fe> conservare uiribus annitaris omnibus. Solus tu, quod ego
sciam, ex illis es superstes, qui Oecolampadio b(eatae) m(emoriae), uiro incomparabili, in reformanda Basiliensi ecclesia fuisti fidelissimus adiutor, solus superstes
ex illis es, qui in Badensi disputatione veritatis causam fortiter defendisti contra
mendaciorum architectum et locutuleium sophistam Eggium. Ergo cum Basileam
venisset amplissimus uir d. Wolphgangus Waydnerus Wormaciensis legaturus
pulchram pecuniae summam cum Basiliensi tum Tigurinae scholae, ex omnibus te
selegit itineris sui comitem atque ad me Tigurum usque adduxit. Scis autem, quale
nobiscum in meo musaeo instituerit colloquium et quod inter alia uoluerit singulos suam de sacra domini coena confessionem edere. Edidisti tu prior eam, quae et Oecolampadii b.m. erat. Adieci ego eam, quae et Zvinglii et Oecolampadii
b.m. erat. Quid pluribus? Eramus unius eiusdemque confessionis et per omnia
concordes. Perplacuit hoc viro optimo maximasque domino gratias egit ei addidit
se eiusdem nobiscum esse confessionis et proin membrum Tigurinae et Basiliensis
ecclesiae, quas ille agnoscat unam atque eandem esse ecclesiam. Ac in huius rei
testimonium se legare velle scholis nostris certam pecuniae summam, ubi tu probe
meministi, quod ego fideliter egerim pro schola Basiliensi, ut scilicet bonus ille vir
ampliores opes in scholam Basiliensem quam in nostram conferret, quod nostra
videretur opulentior, vestra tenuior. Mox ille statuit vestrae 3000 fl., nostrae vero
mille legare. Nos illius humanitati pro tanta liberalitate in studia et scholas maximas egimus gratias. Verum adiecit ille: Ea vero conditione pecuniam hanc vestris donabo scholis, ut, quocunque tempore pastores et professores vestri ad Lutherum defecerint aut ad papistas nec simplex hoc docendi genus de coena fuerint
sectati, ne quid amplius scholis pendatur, sed convertantur omnia in usus pauperum. Monuit nos, ut huius meminerimus, quod et instrumentis donationis statuerit inserere. His ad hunc modum peractis amice discessum est utrinque. Idem
mense martio anno 1554 literis ad me manu propria scriptis, quas adhuc habeo et
commonstrare possum, testatus est apud me hisce uerbis: "Si unquam (quod deus
clementer avertere dignetur) contigerit puriorem doctrinam Basilieae vitiari ecclesiastis eorum vel ad papismum relabentibus vel colludentibus (quod et ipsum
abominabile) cum Lutheranis in articulo coenae dominicae, et idem in scholis
eorum accidat, volo, ut pensio illa de tribus millibus deinceps annuatim vertatur
vel ad elocandas pauperes virgines vel ad alios verorum Christi pauperum usus
pios iuxta obligatoriarum postremum articulum. Et testis est mihi hic mea conscientia, testes obligatoriae, quin et ipse Christus in uniuersali iudicio testis erit,
quo animo pensionem illam trium millium aureorum ecclesiae scholaeque et pauperibus Basiliensium donarim." Haec ille.
Quorsum ivero haec? Dicam brevibus: Cum nos duo post dominum deum nostrum praecipui fuimus authores donationis huius et nobis praecipue et ante
alios institutum illud suum commendarit, dum vixerimus, conservandum, certe
inprimis nostrae fidei esse puto curare, quantum nos quidem possumus, ne quid
contra boni et pii istius viri voluntatem fiat. Nunc uero pro certo apud nos affirmatur d. Sulzerum, Basiliensis eeclesiae ministrum praecipuum et theologiae in
schola professorem, prorsus a d. Oecolampadii et Zvinglii b.m. doctrina in coena
domini deflexisse ad d. Lutheri b.m. doctrinam; sed et illa, quae cum clarissimo
viro d. Petro Ramo acta sunt, huius non parum secum attrahunt. Interim audimus
etiam Basiliensem in his confessionem anno 1534 editam obtendi, quam quidem
et nos approbavimus semper et approbamus adhuc utpote doctrinae Oecolampadii, id est christianae, et cum nostra ecclesia consentientem. Caeterum cum hac
Lutheri doctrinam de coena Domini ex diametro dissentire nullo negotio, si necesse sit, demonstrare nos posse confidimus. Unde, qui fatetur se sequi in causa
coenae Lutheri doctrinam, is sane confessionem Basiliensem praedictam et Oecolampadii Helvetiarumque ecclesiarum fidem doctrinamque repudiauit.
Quid ergo, mi domine et frater, restat, nisi ut d. Sulzerus et, si ita videatur,
scholae Basiliensis professores admoneantur instituti et voluntatis d. Waydneri
adeoque, ut d. Sulcerus admoneatur prae caeteris, ne pergat novum doctrinae
genus, hoc est primae reformationi per d. Oecolampadium partae contrarium, introducere, sed concordiam cum ecclesiis Helveticis servando<f1>von Bull. korr. aus: seruans.<fe> synceram retineat in ecclesia Basiliensi doctrinam aut 3000 aurei in pios
pauperum usus a schola transferantur iuxta voluntatem donantis et ut literis ipsius est contestatum. Neque offenderis me, si has meas literas, si ita videatur,
commonstraris ipsi domino Sulcero, d. Zvinggero aut aliis, quibus visum fuerit.
Ego enim per conscientiam meam dissimulare hic nihil possum. Ac scis tu, mi
domine et frater, quid mortuo Waydnero debeamus, quid fides requirat. Interim
commendabis me viris bonis, doctis et fratribus eosque ex me salutabis. Non enim
haec scribo ut adversarius aut hostis, sed ut amicus, nihil magis optans a domino,
quam ut idem sentiamus et dicamus omnes in Christo Jesu, domino nostro, in
quo valeas, oro. Haec autem ad te scribo, quod tu supersis adhuc ex primis huius
ecclesiae doctoribus, tibique mihique hoc negotium sit commendatum. Iterum
iterumque vale.
^$Tiguri, 20. Sept. anno domini 1569.
^$Commendo tibi et caeteris
scholae vestrae doctoribus nostros, quos ad vos mittimus, discipulos etc.
<un>Heinrychus Bullingerus tuus ex animo totus.
</un>
<lz>[Adresse auf f. 92v.:] ...
----</lz>

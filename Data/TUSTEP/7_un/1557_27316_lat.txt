<nr>[27316]</nr>
<ae>Gervasius Schuler an Bullinger</ae>
<od>
Lenzburg, 14. Dezember 1557.</od>
<vo>Zürich StA, E II 361, 361. / Orig.(Aut.)
S. Venit ad nos Ioannes Baleus, olim episcopus Ossavensis in Hybernia, Christi exul, ut scribis, scriptis celeberrimus et pietate illustris, una cum Richardo Turnero simul cum uxoribus, quos praecipue Christi, deinde tuo nomine non conctanter accepimus atque pro nostra tenuitate tractavimus.
Pernoctarunt apud me.
Accessit ad me Hammanus noster, qui suo quoque munere non defuit tam honesto sodalitio.
Is te salutat ex animo.
Ego uxorem meam Tigurum misi, ut pro futuro puerperio inserviat uxori
Anthonii Sprünglii.
Illa tibi corporis mei infirmitatem indicabit procul dubio atque meam absentiam excusabit.
Uterque alterius faciem ęquo desiderio videre cupit.
Dominus faxit, ut pro voto nobis, quod cupimus, succedat olim; ego nondum despondi animum.
Obsecro re . . . . . . . as hoc desiderium.
saltem partim, quoad nunc fieri potest, et mitte praesente nunctio Mauritio si quid habes memorialium in Jheremiam; nihil enim penitus apud me residui est.
Septembris 7. . . . . . . . . . .  . . . .
cęperat describere pęnam ipsam debitam peccatis etc.
Hanc conti.
. . . . . .  habeo et praeterea nihil.
Noli differre, obsecro; praesente nunctio mitte.
Praeterea audio cogitationes tuas in re   ationem Christi typis excusas.
Quod si verum est, significa; curabo, ut ipse habeam.
Porro scribe, si quid attinet me scire, et vale, amice incomparabilis.
Salutat iterum te Hammanus noster.
Salutabis nomine meo tuam cum tota familia.
Date Lentzburg 14. decembris anno 1557.
Gervasius tuus Schuler.
Domino Heynricho Bullingero, veteri meo et optimo amico et fratri in Christo observandissimo.

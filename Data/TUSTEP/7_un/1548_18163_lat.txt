<nr>[18163]</nr>
<ae>Ambrosius Blarer an Bullinger</ae>
<od>(Konstanz), 15. Juli 1548</od>
<vo>Autograph: Zürich StA, E II 357, 282ff.</vo>
<dr>Bl. II, 718ff. R. Exc.</dr>
<re> </re>
<tx>
S. Nimium, pro dolor, vera scribis, mi charissime frater, ut praestet iamdudum
extinctum quam tot malis, quot se nunc magis atque magis accumulant, reservatum
esse, quamquam et horum quantumvis atrocium malorum fructus aliquis haud
pęnitendus apud pios videtur, dum hinc carne quidem efficacius mortificantur,
spiritu vero longe fęlicius vivunt et ardentius serio ad dominum conversi
precantur, quę utraeque res plane languent ac frigent cessante cruce, tametsi
malim (si optio detur) aliam quamcumque crucem quam istam, quę tantam secum
trahit impietatis occasionem nobis, non minus autem posteris nostris, si quos
forte habituri sumus. In eum enim locum res venit, ut iam nemini sit obscurum
caput nostrę relligionis impeti; usque adeo properatur cum omnibus, qui se
C[aesaris] interdecreto nondum satis addixerunt. Etsi namque puci quidam
apparent reliqui, quorum nondum est impetratus consensus, tamen, qui adhuc
stant, omnes propemodum nutare videntur. Ratisbona et multę alię principio
fortiter et syncere respondebant; sed auditis tam horrendis minis omnes fere
recedunt. Civitates Saxonicę nondum in animum induxerunt, ut ad vomitum
turpiter adeo redeant;<f1>Vgl. Spr 26, 11; 2Petr 2, 22.<fe> sed nescitur tamen, quam animorum constantiam ad
graviores C[aesaris] interminationes servaturi sint. A duce Wirtembergensi in
dies expectatur responsum, itidem ab Argentoratensibus, et sunt, qui in utrisque
non multum constituant spei, quamquam heri mecum fuit haud vanus homo, nobili ab
Anwil<f1>Hans Kaspar von Anwyl.<fe>, Balingensi praefecto, ab epistolis<f1>Schreiber.<fe>, qui principem plane in eo esse
affirmabat, ut nolit post tot tantaque accepta mala corporis et fortunę etiam
animae suę ac morum tam enormi defectione iacturam facere. Quid
Argentoratenses meditentur, spero me intra quatriduum certissimo nunci
accepturum.
^$Pelatinus Wolfgangus Dipontanus Augustam iterum accersitus aliud responsum,
quam prius dedit, poscitur; nam antea negarat. Putant autem fore, ut etiam
Wirtembergensis illuc vocitetur. Hessum, captivum licet et apud omnes
abominabilem, tamen dixisse nunciant se etiam perpetua vincula interdecreti
istius consensu nunquam redempturum. Scribunt praeterea nostri 5. Iulii
concionatori Io[annis] Federici ab Hispanis, sed C[aesaris] autoritate primum
aula, deinde mox etiam urbe interdictum esse ac postea C[aesaris] mandatarios
super interdecreto boni principis consensum extorquere voluisse, qui liberrime
dixerit: omnia se nunc perdidisse nec quicquam extra vile hoc corpus sibi
superesse; huius autem iacturam se minoris facere, quam ut pro eo conservando
castitatem relligionis suę contaminet. Ita sunt vestigia quędam adhuc
sanctitatis apud eos principes, quorum minima est potentia, ut domini virtus in
illorum infirmitate multo clarior omnibus elucescat. C[aesar] iam cum senatu
Augustano expostulavit, quod segnes sint in effingenda ecclesia ad unguem
Interdecreti; quare nunc agitur cum symmystis, ut et ipsi respondeant de se;
putant autem nonnullos ex illis adtemperaturos sese decreto, reliquos vel in
vincula coniiciendos vel proscribendos; hoc enim semel certum ac deliberatum
Caesari, ut stirpium tenus revellat ac funditus evertat hoc, quod vocant
schisma, quum tam plęrique opinarentur liberam fore evangelii praedicationem.
^$Mitto hic formulam, iuxta quam conceptis verbis iurant, qui ab evangelio
deficiunt. O servator Christe vide humilitatem nostram et redime nos, respice
nos propter nomen tuum.
^$Schönerus an istic sit, scire valde cupio. Quod si est, multum te obsecro, ut
cum literis illi inscriptis X aureos in ęre ipsi reddendos cures; totidem
enim a sorore ipsius iam accepi et misissem, si certe mihi de illius ad os
reditu constitisset; sed mittam proximo nuncio.
^$Accepi heri a Bucero literas X. Iulii datas, in quibus inter alia: "Inter
spem", inquit, "et emtum omnia; hodie spes tamen videtur praevalere."
^$Tuas per Paulum accepi et pro collocata in Musculum humana vestra officiositate
maximas agimus gratias; expectamus in horas multorum aliorum ministrorum exilium
et adventum.
^$De episcopo nostro certum habe hunc ipsum Metzlerum et electum iam et
inauguratum, hoc est in altari impositum cum piuratis istis cerimoniis, quas
nosti. Qui penitius virum norunt, affirmant non omnino pessimum esse, se
praesertim cum cęteris conferatur.
^$Der konig nympt die Reychenauw ein. Was die Auw gehört, Wolmatingen, Alenspach
etc. habend dem bischoff nitt wellen schweren. Der könig will die Auw kaim
bischoff mehr lassen, sonder selbs behalten, ain vogt darin verordnen. Viderint
etiam Helvetii.
^$Es achtend fuͤrnem leut, man hab noch disen summer im synn, etwas grosses
auss zerichten mitt den aidgnossen, ex multis coniecturis. Es ist volck um
Fledkirch, item in Wirtemperg, so hat man her Felchern und den Eckle beschickt
von Zell, acht man, zuͦ beratschlagen dise ding, wiewol man dem kind ain
andern namen gibt, alls sollt es von des hertzogen wegen sein. Ouch maint man,
es seye mitt dem von Landauw auch ain angmacht ding und kain ungnad wider inn
vorhanden gewesen. [Dazu a. R.: "Item um Strassburg volck."]
^$Zuͦ Ynspruck hat in kurtzen tagen der könig in yl 6000 spiesysen anschlachen
lassen, und hat man noch 4000 anschlachen sollen; da sind sy all so muͤd
gewesen, das sy nitt mehr gemögt haben. Diß ist gewiß und kompt von aim
wolwissenden, der daby gewesen. Man acht ouch, das der Maximilianus, des
k[önigs] son, anders im synn hab mitt seiner raiß in Hispaniam und namlich
werde er volck in Mailand machen und den Frantzosen in Bemondt hindern etc.;
werde alles angricht, das man die aidgnossen umringe und das dermassen, das
weder sy dem F[rantzosen] noch er inen zuͦ hilff kommen konne. Aber es steht
alles zuͦ dem lieben gott; den lasst unß forchten und vor ougen haben; so
bisst uns kain butz.
^$Meine herren haben auff frytag widerum irer soldner ainen zuͦ unsern
gesandten auff Augspurg geschickt mitt ainer schrifft an kai[serliche]
m[ajesta]t, darin klain und grosß räth, ouch all zunfft bewilligt haben; empeut
man sich alles des, so möglich ist ausserhalb der religion und pfaffen
restitution, an geld 8000 fl. und ettlich wenig geschütz. Was man erlangen, wirt
die zyt zuͦ erkennen geben.
^$Die von Lyndauw unangesechen des groß vylfaltig tröwen habend ouch das drytt
mal abschlegig antwurt geben. Der allmechtig, starck gott erhalt sy ewigklich!
Bestond sy, so gloub ich ungezweyfelt, sy werdind erhalten. By unß byn ich ouch
noch getröster hoffnung, der herr gott werde uns nitt lassen ze schanden werden
um sines namens willen etc.
^$Ioannes ille ab Ulmis et ipse ad nos plausibilia et faustissima scripsit
conatus etiam aliis persuadere, ut in Angliam se conferant. Auferetur a
Germanis, iam (eher nam) multum metuo, regnum dei et dabitur genti fa... fr....
etc. Sed servabit tamen sibi et apud nos quoque reliquias dominus.
^$Scribit Bucerus etiam illud: "Gratia domino! Utcunque cadant alia, id bene
cecidit: nostri Wittenbergergenses de Interim responderunt suo electori et pie
et mascule; quare spes est illum quoque fretum tam multis sibi factis promissis
commentum istud infelicissimum reiecisse." Praeterea Schnepfius heri illud ad
me: "Nostros principes per gratiam dei firmos ac constantes fore spero; ut vero
prohibere queant, quominus invitis etiam ac nolentibus Interim illud ducatui
obtrudatur, vix video." Hec ille. Es staht jemerlich in Wirtemperg des frombden
volcks halb; so grossen muͦtwillen tribts. Es sollend etwan in 20 flecken nitt
ain prediger noch messpfaff blyben. So wellen sy nitt zalen, wolten die armen
leut gern zwingen, das sys quittierten, als hetten sy zalt; darum sy yetz usß
allen flecken, da sy gelegen sind und noch, zuͦm kaißer bottschafft
schickend, das er insechen thuͤ; dann es nitt in irem erlyden.
^$Ignosce, per dominum te obsecro, tanta festinatione, abrumpenti; nec enim
diligentius aut copiosius quicquam licuit; putabam me initia harum literarum
satis temporis habiturum, ut melius omnia absolveram. Sed nunc praeter
expectationem C[onradus] Z[viccius] ad Marcellum se officii caussa, cum
vehementer ęgrotet, profecturum, per quem volui ista inconcinna et insubida
potius quam multa. Ora pro nobis cum omnibus, quibus curę sunt ecclesiarum
Christi et totius Germanię nostrę gravissimae periclitationes. Salveat tua
domus. Salutant te nostri.
<odtx>15. Iulii 1548.</odtx>
<un>Unterschrift fehlt
</un>
<lz>[Adresse:] Bullingero suo. Tiguri.</lz>

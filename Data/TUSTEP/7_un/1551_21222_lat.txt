<nr>[21222]</nr>
<ae>Christopher Mont an Bullinger</ae>
<od>(Straßburg), 23. September (1551).</od>
Orig. (Aut.)
Has literas a 6. septembris mecum habui, sed nullum commodum
nunctium habere potui, quo eas ad te darem; omnes enim
mercatores Francfordiam profecti erant, adeoque modo simul
vetera et nova mitto. Augustanorum concionatorum relegatio
omnium animos conturbat et a concilio adeundo avocat et
dehortatur; nam quid patres facturos credamus tali
pręiuditio animatos? De navibus 17 Hispanicis a Pollino
Gallo et Scotis interceptis et in Normandiam adductis scio
iam vos dudum certiores factos; Gallicarum actionum omnium
certior apud vos cognitio quam hic est. Rex Danie, rex
Polonie, electores et Saxonicus et Brandenburgensis et
Palatinus, tum dux Wirtenbergensis, dux Pomeranie, dux
Prussie pro lantgravio in futuro Castrinense intercedere
constituerunt apud Cesaream maiestatem; sed pręcibus
nihil
eos impetraturos verisimile est. Audio esse actum cum
Nurnbergensibus, ut suos quoque concionatores dimittant; sed
eos respondisse imperatorem religionis caussam consilio
libero et christiano determinandam sancivisse et id ipsum
omnes imperii ordines decrevisse, quare se confidere
imperatorem promissis et imperii decretis staturum nec ante
concilii peractionem ullam mutationem invecturum, et
concionatores adhuc retinere. Iterum valeas.  23.
septembris.
Eruditissimo et piissimo viro d. Bullingero, amico
observandissimo.       Zeurg.
(PS. zu  1551 Sept. 6. )
Vgl. auch Blarer  BW III  137.

<nr>[27096]</nr>
<ae>Wolfgang Musculus an Bullinger</ae>
<od>Bern, 24. Mai 1557</od>
<vo>Autograph: Zürich StA, E II 360, 217.(Siegel...)</vo>
<dr>Ep. Calv. 2635 (XVI, 491).<dr>
<re> </re>
<tx>S. D. Accepi quidem a d. Vergerio tale quid, quale est
quod scribis, compater in domino charissime, verum subobscure,
quod attinet coniunctionem Poloniae cum protestantibus. De d.
a Lasco quoque nonnulla recitavit, quod vero consilia illius
perturbare velit, non significavit, nisi quod inconsultum
putat, si tam tenera initia confestim per articulum coenę
d[omini] in difficultatem coniiciantur. Venit huc inter
coenandum 22. mensis huius, et mox altero die mane discessit.
Ad illum cum vocarer, tuas nondum acceperam. Si redierit ad
nos, faciam quod mones.
^$Genevenses iterum frustra societatem cum nostris ineundam
tentarunt. Vereor ne res ista mali aliquid quandoque sit
datura. Caetera quae nos concernunt, poteris ex d. Wolf.
Hallero charissimo fratre cognoscere. Optime vale. Salutant te
ac tuos mei omnes, praesertim Heinrychulus noster. Saluta meo
nomine dominos ac fratres isthic, d. Petrum Martyrem, d.
Bibliandrum, d. Gualtherum, d. Frysium, et caeteros.
^$Bernae 1557. 24. maii.
^$W[olfgang] Musculus tuus in domino.
<lz>[Adresse ...]: Praestantissimo theologo d. Heinrycho
Bullinero domino ac compatri suo charissimo. Tiguri.</lz>

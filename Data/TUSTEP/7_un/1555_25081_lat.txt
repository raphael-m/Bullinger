<nr>[25081]</nr>
<ae>Johannes Haller an Bullinger</ae>
<od>Bern,  31. Mai 1555.</od>
<vo>Zürich StA, E II  370, 218. / Orig.(Aut.)</vo>
Ep.Calv. 2212 (XV, 627).
S.  De historia episcopi Valentiae interea nihil amplius
audivi; sed is, qui mihi primo retulit, vir gravis, doctus
et fide dignus est. Rumorem de mortua Maria Anglię
confirmarunt Musculo capitanei quidam Valesiani Solodoro
venientes, quos ipse apud Frauwenbrunnen in hospitio
offendit, cum hisce diebus ad Hallerum quaestorem
proficisceretur in pagum, ubi se curari sinit, atque hoc
amplius addiderunt illi Elizabetham iam regno inauguratam.
Sangallenses etiam quidam e Lugduno veniens mihi retulit
vicarium Lugdunensem ex aula regis ad suos hoc scripsisse.
Unum hoc mirantur nostri regem aut legatum eius Solodorensem
nihil ea de re scribere, cum alias, quicquid habeat
plausibile, statim nostris significet. Audiemus ergo brevi
confirmatiora.
Quod literas tuas Blaurero missas concernit, nihil audio
amplius; scio tamen illum quaedam nostratibus quibusdam
retulisse parum circumspecte.
Diser nacht kumpt ein bott von Genff, bringt böse mär, das
die unruͦw zuͦ Genff sich wyter erhept; dann uff den 16.
meyens (ut puto me proxime scripsisse) sind ettlich ufrürer
eim ehrenman uff der nacht ins hus brochen, in zigen, er
enthalte darinn ettlich ufrürig Frantzosen; die wellend si
suͦchen. Aber habend nieman funden, und ist die sach
ylends
gstillet, doch ettlich der ufr^%reren inglegt. Darzwüschend,
als si angfangen den coniuratis eigenlich nachfragen und der
ursach ir ufruͦr, ist houptman Perrin, ein gwaltiger zuͦ
Genff, mitt ettlichen burgeren in eim schiff uff dem Roddan
entwichen, deß sich die sach noch meer geböseret. Was wyter
verhanden, weiß ich nitt. Min her stattschryber Äscher, so
jetz vor räth und burgeren ist, wil ich dises schryb, wirt
vilicht mee darvon vernemmen und üch zwüßen thuͦn, dann
ich wüste.
Interea unus ministrorum Genevensium hic agit Calvini
eiusque doctrinae gratia, et accersiti sunt denuo aliqui
ministri agri nostri, agitaturque causa haec cum maximo
offendiculo et exacerbatione omnium nostrorum, et nisi
dominus singulari gratia nobis consensum dedisset in hoc
negotio, omnino actum esset de ecclesia hac.
Accedit et aliud, quod me nunc torquet. Quidam circulator
Pythonicus praestigiator hic captus nunc dimissus est, et,
ut incredulitas passim obtinet, plurimi sunt, qui illum
fovent. Sed dabit dominus, ut sentiant mox se delusos suo
magno malo. Promittit ille thermas calidas se inventurum non
procul ab urbe nostra et multa alia agit empyricam
profitendo tegitque nequitiam omnem evangelii praetextu et
tantumnon, ut concionandi illi potestas detur, contendit.
Confundat illum dominus et omnes, qui his vanitatibus
nituntur. Opponemus nos tantisper, donec explodatur aut
dominus illum confundat. Haec modo habui. Vale cum familia
omni. Mei te tuosque omnes salutant; salvi sint Gvaltherus
et generi omnes. Bernae ultima maii 1555.
H[allerus] tuus.
Clarissimo viro d. Heinrycho Bullingero, Tigurinae ecclesiae
pastori fidelissimo, domino et compatri suo honorando.

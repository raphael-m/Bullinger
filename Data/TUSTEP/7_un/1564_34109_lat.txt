<nr>[34109]</nr>
<ae>Heinrich Menschever an Bullinger</ae>
<od>Luzern, 16. Juli (1564).</od>
<vo>Zürich StA, E II 338, 1589. / Orig.(Aut.)</vo>
Tigurum proficisci decreveram, vir doctissime, atque istic ad tempus vivere, quo et doctorum virorum consuetudine fruerer et, quae ad animae institutionem, quam
aliquandiu non ita, ut volui utque decuit, exercere potui, pertinebant, consequerer.
Ad hunc scopum ut minime impium hortatus quoque me est Engelbertus Milander, amicus meus, imo literis, quibus me vobis commendari satis scio, instruxit.
Verum obstitit conatibus meis amicorum, qui in patriam me ante tres menses
revocabant, importunitas aut rerum mearum necessitas potius, quae nullam moram admittit.
Libellum itaque et literas, veluti a domino Milandro accepi, ad vos
transferri bona (ut spero) fide curavi.
Si in hac re quicquam feci secus,  ac debui, non mihi, sed festinationi, quam effugere non licuit, tribuatur velim.
Vale et has literulas ab ignoto quidem, vestrum tamen studiosissimo profectas boni consule.
Lucernae  16. iulii.
Tuae excellentiae et praestantiae de[di]tissimus
Henricus Menscheverus Frisius Groningensis.
Gravitate ac doctrina praestantissimo viro d.
Henricho Bullingero seniori, ecclesiae Tigurinae ministro vigilantissimo, domino ac patrono in primis observando
etc.
                                                          Tiguri.
Datum: E. Milander an HB, 5. Juli 1564, wo HM's Besuch angekündigt wird.

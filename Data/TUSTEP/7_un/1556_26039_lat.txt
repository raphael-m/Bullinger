<nr>[26039]</nr>
<ae>Philipp Gallicius an Bullinger</ae>
<od>Chur, 7. März 1556</od>
<vo>Autograph: Zürich StA, E II 365, 605.(Siegel...)</vo>
<dr>Gr. I, S. 439<dr>
<re> </re>
<tx>S. Venit hic homo petitus a nobis aque te, quae tua
humanitas est, missus ad nos. Retinuissemus hominem; sed nescio
quid iugiter excuset, nominatim tamen hoc, quod hac angaria
venire non possit. Potuisset mansisse Tiguri, si nolebat venire
nunc. Attamen honorifice, puto, dimissus est; dati enim illi
sunt floreni Renenses duo. Dicit nobis de Constanciensi illo.
Res sic habet, ut uno verbo dicatur, quod est: si tua prudencia
iudicarit illum tenere scienciam necessariam hic aptumque nobis
fore, quantum audias aut scire possis de eo, sit hic die 21. aut
ante Marcii; quodsi ea die ad longissimum non fuerit hic,
mittemus statim lindoviam quaesitum alium. Differri res diucius
non potest. Dicta omnia huic; si tamen ipse venire vellet, scit,
quid sit ipsi. Agit tibi consul Tschernerus magnas gracias pro
labore propter magistrum, maxime propter librum d[ono] d[atum]
salutatque tuam humanitatem officiosissime ut et alius consul
Ambrosius Martini. - Ex Italia audimus perpetuo bellum geri in
Pemont ignarosque ibidem homines pacis factae; quum plura
audiero, scribam. Agimus et nos, pater Comander et ego, gracias
pro libro n[obis] misso. Cogitabo aliquando de declaranda
gratitudine mea. Interim Dominus Iesus te diu conservet,
ecclesiae suae, vir donis Dei multis praedite.
^$Ex Curia, die 7. Marcii 1556.
^$Tuae humanitatis totus ut semper Philippus Gallicius.
<lz>[Adresse ...]: Vere magno viro D. Heinrycho Bullingero,
domino suo sibi bonisque cunctis longe colendissimo. Zürich.</lz>

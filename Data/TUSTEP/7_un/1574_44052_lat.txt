<nr>[44052]</nr>
<ae>Johannes Haller an Bullinger.</ae>
<od>Bern, 18. Juni 1574.</od>
Zürich StA, E II 370a, 499f. / Orig.(Aut.)
S.  Iam pridem libenter ad te scripsissem et tuis
respondissem, charissime
domine compater; sed usque defuerunt nuncii, et miror, qui
fiat, quod tam rari
mihi contingant. Sed causas esse puto primum quod propter
rerum caritatem
pauciores nunc homines itineribus se committant, deinde quod
ego raro, imo
nunquam fere progredior; nec enim possum, sed tantum ad
templum et ad suggestum
usque, ubi adhuc praesto, quod possum, deinde domum me
rursus confero, ut etiam
pauciores me conveniunt, quam si in publicum ut antea
prodire solerem. Hinc fit
etiam, ut, quę feruntur nova, serius aut interdum nunquam
cognoscam.
Scripsissem nuper libenter tibi quoque, cum ad fratrem
scriberem; sed propter
synodum nostram et alias causas non poteram; itaque ad
fratrem scribebam, quę
tum mihi occurrebant, rogans, ut ea tecum communia habeat.
Caeterum ut haec
missa faciam et ad res ipsas accedam, principio singulares
tibi habeo gratias
pro iudicio illo d. Erasti de H. nostro, et quod tantum tibi
labores sumpseris,
ut propria etiam manu descripseris; expediet, ut plura
eiusmodi colligamus, ut,
si usus ferat, his uti possimus. Non aliunde vero melius
quam ex Lipsia possemus
acquirere testimonia certa illius perversitatis; nam vix
puto ita illum ibi
vivere posse, ut, quantumvis cautus sit, se non aliqua ex
parte prodat, et nos
quidem conquirimus, quaecunque possumus. Si vobis quoque
aliquid inde contingat,
communicate, quaeso, nobis.             In Aretii locum duo
tandem alii
constituti sunt. Venit enim ex Heidelberga Iohannes Hortinus
Lausanensis (cuius
frater Michael Lausannae quoque Hebraeam linguam
profitetur); is quia ad
quadriennium fere sumptibus magistratus nostri illic apud d.
Tremellium
sustentatus est, tantos ibi fecit in illius et Chaldaicae et
Syriacae linguę
cognitione progressus, ut nullum ibi ex iunioribus in hoc
scientię genere
parem habuerit. Unde factum, ut et d. Tremellius illi neptim
suam, filiam d.
Antonii Chavalerii, qui olim et Lausannę et Genevę
summa cum laude Hebraeas
quoque literas docuit, desponderit.  Huic senatus huius
urbis ad annum tantum
professionem hic liguarum istarum tradidit. Interea
Christiano in Portu additus
est quoque Turingus Ruͦstius, ut is alternis septimanis
cum illi theologiam et
Graecam lectionem permutet, et quamvis hoc non per omnia ex
nostro consilio
factum sit, maluissemus enim plaerique Marquardum<f1>Blasius Marcuard.<fe> meum
habuisse, tamen, quoniam
ita deo et magistratui nostro placuit, non habemus, quod
contra dicamus. Ego
mihi bona de utroque illorum polliceor, praesertim cum
dubium mihi non sit, quin
in dogmatibus sint synceri. Marcuardo hoc unum nocuit, quod
ab illo videtur solo
fere tota Lausanensis scola pendere, nec habent domini
alium, quem ibi superbae
et inquietae Gallorum genti, quae illic alias dominatura
videretur, opponat.
Ideo etiam tanto aequius fero, quod illum in hac electione
praeterierint.
De rebus novis fortassis multa a me expectas; sed ego puto
vos plura et longe
certiora habere, quam nos habeamus. De regis morte omnia iam
hic personant, et
duravit hic rumor iam ad dies non paucos atque magis ac
magis confirmatur per
eos, qui ex Gallia et Burgundia ac Sabaudia veniunt et
scribunt. Venit quidam ex
regis satellitibus, qui se cadaver illius vidisse testatur.
Marchionissa
Neocomensis,  Condaei principis piae memoriae socrus,
Neocomum appulit ante dies
14 et vix per Burgundiam elapsa est, quin comprehenderetur.
Illa aulae suae
magistrum huc misit ad dominos suum illis adventum
denunciantem. Is inter
caetera affirmavit regem circa genitalia ita esse
putrefactum, ut coactus fuerit
admittere sectionem, et magnum esse periculum de vita
illius. Statim subsecutae
sunt literae a gubernatore trium restitutarum Sabaudo
praefecturarum, quae idem
affirmarunt et hoc habuere amplius, quod accedentibus
spasm<gr>ois</gr>
extinctus sit. Quid iam sit secuturum, novit dominus. Dicunt
aliqui, quantus
sanguis ex illo mortuo effluxerit, alii quod cum pulmone
epar quoque evomuerit;
sed ego multa affingi puto; satis id sit, si extinctus sit
tam manifesto dei
iudicio, quod merito omnes adorare debemus et in professione
veritatis suę
confirmari. Aiunt etiam aliqui Mongomerium in Normandia esse
captum. Merlinus
noster nuper hinc excurrit ad principem Condaeum, quem uno
cum Palatino invenit
in Germerßheim. Is putat eum brevi copias ex Germania
ducturum in Galliam et
refert etiam alia quędam, quae tamen non magni sunt
momenti.      De Helvetiis
nostris ad Hispanum profectis fertur, das si gar unwärd; man
wäre iren gern ab,
als deren man nüt bedörffe; sol wellind si uff dry monat
bezalt sin, und sige
aber nienen gält. So wartend die anderen auch nun uff gält;
sonst zugend si an.
Von Genff han ich nun lang nüt.      Das hinlouffen zreiß
habend mine herren
abermal bi lyb und läben verbotten. Unlangest hievor hatt
man zwen, die im
vorderen zug gsin, als halßysen gstelt und dem einen, der
sich wirs verwürckt,
den eid uß dem land, dem anderen den eid ins land gen.
^$Ich mein noch hütt diß tags, ich hab nitt glück zuͦ
bottschafft; han dises
vorgend vast vor 8 tagen gschriben und gmeint, ich sött doch
bottschafft finden,
han angstelt und nachfrag ghan, wo ich gmögen, und hett ich
nitt anders funden,
so hett ich doch den brieff bi herren Wurstenberger, unserem
botten gen Baden,
gschickt, so uff die jarrechnung hütt dar rytet. In dem
kumpt diser guͦt h. R.
Studer von Winterthur. Dem gib ichs also, wie ichs vormal
geschriben, allein so
vil wyter, das des k[ünigs] tod nunme so vil gwüßer, diewyl
es auch der
ambasiator har geschriben und es die Solodorenses und
Friburgen es bestätigend.
Si gend imm ein solche form: als er sim bruͦder bis gen
Nance das gleit gen,
sige er kranck worden, also das man gmeint, imm sige gifft
gen; daran hab er
bißhar gsärbet und zletst gstorben; deß hab man inn laßen
ufschniden,  ob man
das gifft funde; do habe man keins können spüren, allein das
hertz sige imm
gschwinen und ußdorret; das sige imm kon von so großem
kummer, den imm die
Hugenothen zuͦ gstattet etc. caetera intelligis. Gott
welle allen selichen
hertzen also thuͦn!  Haec raptim prioribus addere volui;
si plura succurrerent,
plura scriberem. Dominus te servet usque!
Saluta amicos, fratres et praecipue eos, qui sunt de tua
familia. Salutant te
nostri omnes, quorum tamen multi hisce diebus ab urbe
absunt.
Bernae  18. iunii 1574.
I[ohannes] Hall[erus], tuus semper.

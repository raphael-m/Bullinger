<nr>[29058]</nr>
<ae>Johannes Jung an Bullinger</ae>
<od>
Basel, 13. April 1559.</od>
<vo>Zürich StA, E II 336, 78 (neu: ...) / Orig.(Aut.)
Salutem.
In der Niderlenderen sach ist wyter procediert also: Nachdem die siben (quibus questiones captivorum committuntur) zum dritten mal by inen gewesen, aber allein fruntlich, an tortur mitt inen gehandlet, haben doch zuͦletst zwen die fürmensten bekent, das der alt sye David Geörg<f1>Joris. Zur Affäre ein Bericht in Zürich StA, E II 446, 3f.<fe> gwesen und nitt her Johann von Pruck, wie er gnempt, ouch vil lüt umb siner sect getodt, ouch sin müter in einem sessel mitt dem schwert gericht; dessglichen einer bekent, es habe sich also under den lüten
ghalten, das sy wol mögind simulieren under allen religionen, glich wie Jacob das kitzifel über sini hend gezogen und also zur benediction kommen.
So habe Abraam ouch glögnet, das Sara sin wib sye etc.
^$Uff sontag verschinen ist die handlung den 4 pfarrhern und den doctoribus theologię befolchen, also das sy sampt zweyen vom rat zuͦ inen allen in die türn, ouch zun wibern und diensten gen Biningen gen sollind und sy zuͦ allen teilen befragen, trösten, die z'trosten sind, und die warheit
erfaren und sy underrichten etc.
Und wie wir sy finden, einem e[rsamen] rat anzeigen.
Also haben wir 3 tag gehandlet, ettlich funden, die bekennend eben gnuͦg, sy sien verfuert, abjurieren alle andere globen dann den unseren mitt worten, ettlich, das sy die grulichen artickel nie verstanden und nie gwist, das er David Jörg gwesen, ettlich, das er die sin sect in vilen nationen biß in sin end gefurdert etc.
Nun uff jetzige stund wirt vor raat alle handlu[n]g, guͦts und böses proponiert
werden; wie es gon werde, hernach ir hören werden.
Jetz nemen fur guͦt diß min boß ilend schriben; dann ich nitt meer wil; so wil Froschower uff sin.
Datum Basel 13. aprilis 1559.
                                                     Tuus Ioannes Iungius.
Die artickel wölt ich uch gern schicken, wie sy mir fürkomen.
Aber, wie sy uszogen sind und jetz vom stattschriber gefasset, hab ich noch nitt mögen bekommen.
Ornatissimo viro d.
Henrico Bullingero, domino suo colendissimo ac fratri charissimo.
^$Zürich.
Darunter von Bull.s Hd.:  "G. David der dritt."

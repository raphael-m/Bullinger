<nr>[20021]</nr>
<ae>Celio Secondo Curione an Bullinger</ae>
<od>Basel, 22. Januar 1550</od>
<vo>Autograph: Zürich StA, E II 366, 29. / Orig.(Aut.)</vo>
<dr>Ungedruckt</dr>
<re>-</re>
<tx>Caelius S[ecundus] C[urio]per Christum Iesum.
S. D.  Cum Vergerius noster ad vos veniret, nolui eum sine
meis ad te,
Bullingere frater optime, literis discedere; diu enim neque
ego ad te nec tu ad
me literas dedimus. Ego praeterquam quod valde occupatus
fui, cum nihil haberem
singulare, quod scriberem, te, virum multis et magnis
negotiis implicatum,
inter- pellare nolui; tu iisdem fortasse de caussis nihil ad
me scripsisti.
Quanquam, quod ad me attinet, quoties ad Lęlium nostrum
literę fuere, te
diligenter, amanter, officiose salutare iussi, nec est ulla
dies,  in qua te
animo non videam teque et tuam honestissimam familiam,
coniugen lectissimam,
liberos dulcissimos tuosque omnes deo et Christo domino
nostro in meis precibus
commendem, memor scilicet humanitatis, pietatis et
charitatis erga nos vestrae,
cogitans praeterea tui in ecclesia dei ministerii
excellentiam, vigilantiam,
curam, utilitatem, necessitatem. Quare merito pro te et tuis
dominum precor
praecipue pii omnes, qui ubique sunt, debent. De Vergerio
autem nostro, quondam
episcopo personato, nunc vere Christi ecclesiae episcopo
Christique sincero
servo et viro omnibus modis venerando, quid dicam?
Commendemne ego eum tibi? Non
equidem, cum et tu (quae tua pietas est) tua sponte eum omni
humanitatis genere
sis accepturus et ipse propter suas excellentes virtutes
insignemque pietatem
omnibus iam sit et commendatus et notus. Hunc tamen, si quid
mea commendatione
potest accedere, tibi, mi Bullingere humanissime atque
amantissime, imo omnibus
vobis commendo. Vale et pro nobis deum ora. Saluta familiam
totam meo et uxoris
meae nomine et fratres omnes in Christo observandos.
Basileę  11. calendas februarii 1550.
<lz>[Adresse:] Clarissimo atque optimo viro d. Henricho Bullingero,
ecclesiae Tigurine episcopo
vigilantissimo, fratri in domino observando.</lz>

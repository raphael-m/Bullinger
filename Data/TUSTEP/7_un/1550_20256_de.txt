<nr>[20256]</nr>
<ae>Sebastian Schertlin an Bullinger</ae>
B[asel?], 15. November 1550.
<vo>Zürich StA, E II 335, 2170. / Orig.(Aut.)</vo>
Mein fruntlich dinst zuvor, lieber her und frundt. Ir habt
an zweifel zeitung
von Augspurg, sunderlich mit Maidenburg; versich mich, ir
werdet mirs auch
mittailen. Ich acht, es hab got den frumen Maidenburgeren
sein gnad bewisen. Der
wirdet furohin abermals der recht helffer sein. An
innligendem brief habt ir allerlay zeitung.
Es solle kunigin Maria, die hertzogin von Luthringen, neben
dem Maximilian gen
Augspurg kumern, all sachen dem haus Österreich zu guet uff
iren vorteil zu
richten und ain heirat zu machen vor des kaisers abganng;
darinn wirdet
treffenlich geeilt, und ist aus vil ursachen nach des
kaisers tod ains
mergklichen kriegs zu besorgen. Was euch lieb und dinst ist,
tue ich gernn. Antworter diß
briefs hat alspald verreiten wollen. Datum B[asel] den  15.
novembris anno etc. 50.
S[ebastian] Schertlin ritter subscripsit.
Maister Henrichen Bullingern, meinem lieben hern und fründt,
zu hannden.
Zurich.

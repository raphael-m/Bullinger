<nr>[27111]</nr>
<ae>Johannes Oporin an Bullinger</ae>
<od>Basel, 12. Juni 1557</od>
<vo>Autograph: Zürich StA, E II 336, 70.(Siegel...)</vo>
<dr> <dr>
<re> </re>
<tx>S. Mitto, quae interea excusa sunt folia ab husque ad o,
et gaudeo antichristum nihil potuisse adhuc obtinere, quominus
propalam toti orbi ex Apocalypseos declaratione tua
innotesceret. Fuit his diebus apud nos Vergerius, mirabilis
apostolus, ex eorum numero unus, quos Christus et mollibus
vestiri et lauticiis incumbere et (ut uno verbo dicam) in
aulis regum versari ait. Conatus est hic ignem conflare et
tranquillitatem bonorum perturbare; sed domini beneficio non
successit ei conatus. Quod si ita pergere institut, valde
vereor, imo potius sperabo detect?m aliquando iri larvam, ne
quid gravius dicam. Hoc rursum in sinum tuum, mi d.
Bullingere, depono, postquam semel animum tibi meum aperire
sum ausus. Faxit dominus optimus maximus, ut sincere et ex
animo glorię Christi serviant omnes, qui id se facere prae se
ferunt. Bernardinum libenter vidi, optimum atque doctissimum
virum; visus est mihi iunior quam ante biennium, cum ad vos
ascenderet. Gaudeo illi aerum vestrum ita convenire et oro
dominum, ut diu organo illo suo incolumi frui liceat.
^$Bene vale. Frisium et amicos cęteros per occasionem saluta
et ignosce praeter rem prolixius tecum nuganti.
<odtx>Basileae 12. iunii 1557.</odtx>
^$Ioan[nes] Oporinus t[uus.]
<lz>[Adresse ...]: domino Henrico Bullingero, Tigurinae
ecclesiae pastori fidelissimo etc., amico suo inprimis
colendo. Tiguri.</lz>

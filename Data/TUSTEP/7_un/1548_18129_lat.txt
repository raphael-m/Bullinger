<nr>[18129]</nr>
<ae>Joachim Vadian an Bullinger</ae>
<od>St. Gallen, 10. Juni 1548</od>
<vo>Autograph: Zürich ZB, Ms F 62, 523</vo>
<dr>St. G. Mitt. 30, S. 732f.</dr>
<re> </re>
<tx>
S. Quidam ex amicis necessariis, quem belle nosti, ad me IIII. die Iunii
scripsit, Caesarem certo mansurum Augustae adusque Martium anni futuri
quadragesimi noni, formulam item religionis conservandae praelegisse statibus,
quae pluribus ita displiceat, ut de concordia, quam ipse quaerit, spes prorsus
nulla sit, imo plus incendii erupturum ex illa tam inconcinna farragine, quam
ante unquam fuerit aut enatum sit, ut taceam, quod ea etiam parte, qua sana
omnia sunt et recte docentur, idolo Romano mire movent stomachum. Eius libri
capita valde diligenter observata misit ad me, quae et tu ut legas tuique
intelligant, percupio. Coryphaeum egit in tota illa fabula, ut audio,
suffraganeus quidam Maguntinensis,<f1>Weihbischof
Michael Helding(?).<fe> cuius aliquot sermones Augustae habitos
excusos circumferri aiunt, quos ego nondum vidi. Coemit nonnullos Antronius
noster suisque, ut legant, concessit; sunt enim vernacula lingua aediti. Quales
autem sint, vel hinc intelligo, quod placent Antronio. Lactucae nimirum id genus
asininis labris aptissime etc. misit item propositiones duas, quarum alteram
Caesar, alteram Ferdinandus frater statibus, congiarii arbitror loco, et in ipso
comitiorum fine praelegi curavit. non satis est, tot opes ereptas Germanię
cum ingenti agmine multarum calamitatum importato, nisi, quod reliquum est, omne
robur et nervi omnes cum sanguine horum gulae pateant, tam speciosis et honestis
titulis postulata quidem blande, sed mox immani extorquenda tyrannide.
Et videre aut certe subodorari velim, quorsum spectent istae technę et annon
foederis alicuius occulti satis aperti sint indices? Peream misere, si non
ingens aliquis et longe venenatissimus scorpio sub isto lapide iacet, Caesareae
praesertim propositionis, quam utinam penitus inspicerent pagi omnes Helvetici!
Nam ista vel sola caussa te illis carere nolui.
^$Mein guͦter fründt schreybt mir under anderem also: "Die von Costentz sind
auch hie; khan noch nit erfaren, daß sy mit ir M[ajestä]t vertragen seygind.
Fürwar mich beduͦnkt, solt die kays. Mt. die statt zuͦ seinem willen
bekhomen, eß wurde größlich wider die aydgnossen sein. Ob man inen schon
guͦte wort hibt, so sorg ich doch, daß hertz sey nit guͦt."
^$Haec ille, qui haec adiecit: "Ir weert one zweyfel wol vernomen haben, wie der
papst und könig von Frankreych ain pündtnuß mit ainandern gemacht habend wider
den kayser; doch allain zuͦ deffendieren etc. Sol ain ieder 7 tonnen golds
also bar zuͦsammen legen auf allen infall, und mögend noch ouch ander
potentaten darzuͦ khomen. Was darauß volgen, wirt die zeyt zuͦ erkennen
geben." Haec ipse ad me satis libere et praeter morem aperte. Quae te multis de
caussis caelare nolui.
^$Man vermaint ouch, man sölte guͦt aufsechen haben zuͦ den plätzen, so der
bischoff von Costentz an dem Rhein und Bodensee innhat etc.
Tu valebis cum tuis meisque omnibus.
^$Scripsi haec valde festinanter, quo abeuntem hinc tabellionem nostratem [oder:
vestratem] non morarer.
^$Sangalli, X. die Iunii, anno MDXLVIII.
<un>Ioachimus Vadianus.
</un>
<lz>[Adresse:] Domino Henrycho Bullingero, episcopo Tigurino, suo.</lz>

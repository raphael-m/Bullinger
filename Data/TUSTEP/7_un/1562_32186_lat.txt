<nr>[32186]</nr>
<ae>Johannes Fabricius an Bullinger</ae>
<od>
Chur, 21. Dezember 1562.</od>
<vo>Zürich ZB, Ms
F 62, 216. / Orig.(Aut.)
Graub.
II, 425 R.
S. Si vera essent, quae scribit d.
Coignetius, non viderem tamen, quae pax coalescere posset.
Saepe mihi succurrit stulti Germani cuiusdam dictum, qui, cum interrog ret, quid bellis in longum ductis, agris vastatis, villis exustis, oppidis direptis, civium cruore parietibus respersis tandem confieret responsumque tulisset: Pacem demum confici, risit et cum cachinno dixit: "Atqui pacificatione opus erat rebus adhuc salvis et integris, non perditis iam et pessumdatis." Sic ego valde miror, quae
pacis conditiones iniri possent tot millibus nostrorum caesis, ubi non aetati, non sexui parsum est.
Quoties haec dira laniena animo meo obversatur, toties exhorresco.
Aut vincere cum Christo oportebat aut honeste vinci.
Sed Christus vinci nescit; sed adversarii fidem servare non didicerunt, et si pax conficitur, ea nostris erit exitiosa.
Sed quid haec apud te, qui haec omnia me rectius et melius? Sed tamen in tanta paucitate eorum, qui haec intelligunt, tecum conqueror.
Saepe dixi iterumque
repeto scientes nos, volentes videntesque perire.
Sed haec domini manus est, quae super nos extenta est.
Novi ex concilio nihil iam diu accipio.
Quae vulgo feruntur, ex Balingketo intelliges.
Transiit hac quidam mercator Sangallensis, qui recta venit Roma et multa cum consule Tscharnero contulit et inter alia haec:  in Romania magnum esse luctum propter naves vel triremes submersas nihilque esse certius, quam quod perierint et quod dicatur in illis fuisse ducis Florentini filius; valde in illis partibus timeri, ne simul perierit.
Alterum filium iuniorem, qui nuper cardinalis creatus est, cum iret
Pisam, a propinquo suo pugione percussum et diem suum obiisse.
Haec ille pro vero; quam vero sint, ego nescio.
Er seit so vyl wyter, das des baapst nepos einer, den er gegräfet und im eines hertzogen dochter (consuli tunc ducis nomen exciderat; interim non conveni) zum wyb bekommen, wäre eins tags frisch und gesund und tod gesyn.
Deße hett der baapst groß leyd.
Man acht aber, es sye im vergäben; dan die dochter im abhold gesyn und der schwächer nit vast willig, darum das der paapst im ettwas
lands zuͦm wyb verheißen und, als es an ein leisten gangen habe es khein fürgang mögen gewünnen, darumb das die cardinäl und Römer, die an dem Columneser hangend, das nit habind wöllen beschächen laßen.
En, cum non habeam magna, tamen haec minutula quoque persequor, ut scribendi munus expleam aque te vicissim Gallicana extorqueam.
Als mir nächermal by unserem herren ze gast in der jaarrächnung, zeigt des bischoffs secretarius mynem herren an in mynem bysyn, wie des Ferdinandi rentmeister, so er hat in der graffschaft Tyrol, synem gnädigen herren, i. e.
episcopo nostro, geschriben und begärte in nammen und von wägen römscher keiserlicher majestat ein große sum gelts von im, namlich
tryzächentusend 304 fl.,  3 crützer (ich han der krützeren gelachet). Also vyl sye er schuldig wider den Türcken ze erlegen, und so er sümig wäre, wurde er verursacht, syne zins im Etschland, der herschafft Fürstenburg zuͦgehörig, ze verheben.
Ich acht wol, er werde sömlichs von den praelaten der Eidgnoschafft ouch begären etc.
Novi praeterea nihil habeo.
Te tuosque omnes salvere et valere cupimus.
Vale, reverende in Christo pater.
Curię  21. decembris anno 1562.
Brentii liber nullus ad nos allatus est.
Mandabo Balingketo, si Basileae prostent, nobis comparet.
Non est, quod tibi quid praescribam; sed percuperem te esse in respondendo brevem et sic quidem, ut intelligat se negligi non dignum, cui multum respondendo amplius laboretur.
Valeat praestigiator cum coelo suo haeteroclito et atomis Democriticis conflato.
                                                                       T[uus] Fab[ricius].
Amplissimo viro d.
Heinrycho Bullingero, domino suo et in Christo patri.
Tiguri.

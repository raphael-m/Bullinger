<nr>[18109]</nr>
<ae>Ambrosius Blarer an Bullinger</ae>
<od>(Konstanz), 24. u. 26. Mai 1548</od>
<vo>Autograph: Zürich StA, E II 357, 271</vo>
<dr>Bl. II, 705R.</dr>
<re> </re>
<tx>
S. Expecto, qui de proximis comitiis scribas. Ego tibi de nulla re quicquam
possum, quod non longe plenius ac dilucidius ex isto Memmingensi consule
Funckio, singulari meo amico, coram audire possis. Quem vel hoc etiam nomine
tibi commendo. Civis quid noster ex Galliis rediit affirmans omnia illic
tranquilla esse; regem omnium rerum securum in voluptatibus parum christiano
regi dignis delitiari, sed tamen Scoto milites misisse, qui illi adversus
Anglium manus admoveant auxiliares. Dominus ille rex noster pacificus principum
nostrorum corda ad solidam vermaque in Christo pacem accendat! In eo ben vale.
<odtx>24. Maii 1548.</odtx>
<un>Tuus Ambr[osius] Bl[aurerus].
<tx>
Istuc ad te per consulem Funckium dare volebam. Sed ille iam abierat. Nunc mitto
ad te scripta ista duo, quę descripta, si ita videbitur, rogo ut quam primum
remittas. Unum autem illud per amiciciam nostram et servatorem Christum
vehementer abs te peto, ut ad quęstiones, quas hic mitto, pro dono illo
spiritus, quod in te agnoscimus et veneramur, ubi primum vacabit, respondeas,
quando mora periculo vacare non poterit. Adhibebis in consilium etiam alios
spiritu et iudicio praestantes viros, ut hic certo ac dilucide explicatam domini
dei nostri voluntatem, quam usque sequi et mordicus tenere deliberatum nobis
est, teneamus. Inservies hac in re non nostrę solum, sed aliis etiam
ecclesiis, quę in eadem nobiscum navi sunt. Nos nostro hic iudicio parum
tribuimus, quod in praesentibus periculis affectus, qui pessimus est consultor,
plęrumque syncero iudicio officiat.
^$Salutabis amanter et reverenter omnes administros tuos in domino cum tota tua
domo, utque perpetua pro nobis vota apud dominum faciant, diligentissime
hortaberis.
^$26. Maii.
<un>
</un>
<lz>[Adresse:] Clarissimo viro D. Heinricho Bullingero, fratri suo in domino
plurimum venerando atque charissimo. Tiguri.</lz>

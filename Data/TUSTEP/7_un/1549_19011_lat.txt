<nr>[19011]</nr>
<ae>Joachim Vadian an Bullinger</ae>
<od>St. Gallen, 16. Januar 1549</od>
<vo>Autograph: Zürich StA, E II 351, 92</vo>
<dr>St. G. Mitt. 30, S. 779f.</dr>
<re> </re>
<tx>
S. Postremas illas tuas, quibus inclusae erant alterae ad Georgium Laetum
scriptę, matura accepi neque non, quam diligenter potui, perferendas illas ad
Laetum curavi, ut iusseras. Putavi quidem adhuc Augustae agere; sed tua
inscriptione certior factus, animadverti migrasse hominem, quem tamen non dubito
tuas iam nunc accepisse.
^$De Pannonicis rebus aliud non accipimus, quam quod arces quasdam cum oppidulis
paucis munierit impositis praesidiis rex Ferdinandus. Ea res argumento est,
parum ipsum fidere Turcae, etiamsi rumor quaedam attulerat de induciis annorum
aliquot cum Turca pactis. Certum autem est, etiam Panoniam illam, quae
Christianismum profitetur quaeque in manu Turcae non est, de evangelio
recipiendo vale sollicitam esse, quemadmodum et Sarmatiam, quantumvis episcopi
quidam refragentur.
In Saxones Carolum proscriptionem aedidisse et multis in locis imperii
publicasse, certo ferunt. Quod si quid veri rumor ille habet, brevi resciscam et
omni de re te certiorem efficiam.
^$Nostri crebris amicorum literis et variis quidem e locis admonentur, ut rebus
suis invigilent et sibi caveant a repentinis eruptionibus. Und sol endtlich
erfaren und warhafft sein, das der kayser Carolus vorhabe, ain aydgnoschafft mit
dermaßen verfaßter und gwaltiger rüstung anzelauffen und ze umhalben, das wir
dess schwaren jochs allerlay tiranneyen kaum werdind ledig sein; man begebe sich
dan auf ettliche mittel, dieselbigen anzenemen und ze halten etc. Und wil nur
die sag sein, Basel habe ainen haimlichen verstand mit dem kayser, das mir doch
gar nit glouplich ist. Item söllind sy sich absolute begeben haben, was in
nachstkünftigem concilio beschlossen werde, wellind sy one widerred annemen. At
vero diversum illos sentire, literae mihi tuae demonstrant. Vale.
^$Sangalli, 16. Ianuarii, anno 1549.</tx>
<un>Ioachimus Vadianus.</un>
<tx>Basiliensium responsum ad pagos et vestrum contraque quid de ipsis utrimque
sibi velint polliceri, fac, oro, fido aliquo nuncio accipiam. Rem gratissimam
feceris senatui nostro, si de iis omnibus bona fide me admonueris; nos contra
pro mutua fide et salute tibi concredemus omnia. Vellem autem et collegii tui
consilium de habendo concilio et quatenus parendum sit concilio etc. ad me, ut
es pollicitus, mitteres; hoc ipsum enim et ministri nostri desiderant.
Nihil autem dubita, quin omnia haec nobis solis communicari petamus.
^$Vale iterum.
</tx>
<lz>[Adresse:] Praestantissimo viro D. Henrycho Bullingero, episcopo Tigurino,
domino suo et amico longe amantissimo.</lz>

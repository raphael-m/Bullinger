<nr>[23233]</nr>
<ae>Simon Sulzer an Bullinger</ae>
<od>Basel,  17. November 1553.</od>
<vo>Zürich StA, E II 336a, 357.</vo>
S.  Plena luctuosis calamitatibus certe sunt haec tempora et
ex tenta est virga furoris dei in orbem christianum, cui cum
(ut scribis) a Turca verum sit periculum, tamen ut in summa
pace suis affectibus indulgent monarchae et principes
inferiores, qui in mutua grassandi viscera nullum neque
finem neque modum statuunt atque patriam proinde produnt
parantque hostiam Turcae. Nam si, quod metuendum est, in
eius manus Transsylvania veniat, regio natura et arte
munita, quis prohibebit, ut inde velut ex arce regiones
campestres, Austriam, Bavariam, pro arbitrio oppugnet vel
diripiat? Utinam vero vel tandem tot cladibus moniti
sapiamus et convertamur ad percutientem.De transactione
inter Ioa[nnem] Frid[ericum] et Augustum
vereor ne vanum sit, quod fama tulit, eo quod mediatores,
qui eo in negocio apud Noricum desudarunt, admodum
quaerantur de duricie, ne quid aliud dicam, Augusti, ut qui
se Mauricio fratre difficiliorem propemodum declararit, ut
aut nulla inter eos coiisse concordia videatur aut, si
coiit, talis ea sit, ut conditionibus iniquissimis
pientissimus princeps deprimatur. Sed ita suos exercet et
probat dominus non raro neque in finem, daturus tamen cum
tentatione gloriosum eventum. Albertus cum Augusto facile
convenit idque auspiciis Dani et Ioachimi Brandemburgensis,
qui clam cum Bruteno et Ioanne Brandemburgense iterum et
militem et belli nervum<f1>Vgl. ^#/+Cicero,^#/- Orationes Philippicae, 5, 5 und s. HBBW XIV *** .<fe> suppeditasse creduntur, arcano
nimirum vaverrimoque consilio. Nunc Brunsvicensis Heinricus
ei incumbit a tergo, quem ab obsidione urbis Brunsvicensis
episcopi cum Noricis avocarunt numeratis 80000 taleris, quos
Brunsvicenses ab ipso postulatos dare recusarunt, utcumque
ad redimendam pacem id eis faciendum aliae aliquot civitates
persuadere conatae essent. Es habend die bischoff und
Nüremberg uff Lypziger mäß zwo tonnen gold uffgnommen by den
koufflüten und fur ettlich tusent gulden thuͦch und
barchet.
Narra, qui inde recta venit, nihil dubitari aut iam
commissam esse pugnam inter Albertum et Heinrichum aut certe
propediem committendam. Dicuntur nonnihil et Ulmenses sibi
ab Alberto metuere et proinde adparari ad bellum. Haec habui
in praesentiarum, quae te nolui celare.Vale cum symmistis et
uxore et pignoribus. Basileae  17. novembris anno 1553.
T[uus] Sulcerus.
De Cantonum in Insubres, communis Helvetiorum ditionis,
sanctos persecutione utinam rescivissem ante legatorum
nostrorum discessum ad comicia; potuissent enim nostri
admoneri officii. Audio vero et non sine dolore praefectum
Lugarnensem, Schaphusanum et ipsum, promptius, quam par sit,
operam suam contra religionem impendere, quare velim super
ea re etiam Schaphusanos fratres per te admoneri.
Viro praestantissimo d. Heinricho Bullingero, ecclesiae
Tigurinae antistiti, domino et fratri suo observandissimo.

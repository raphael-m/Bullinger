<nr>[18219]</nr>
<ae>Bullinger an Oswald Myconius</ae>
<od>[Zürich], 7. September 1548</od>
<vo>Autograph: Zürich StA, E II 342, 199</vo>
<dr> </dr>
<re> </re>
<tx>
Gott mitt uns, Üwer schriben, des datum ultima Augusti, ist mir wol
überantwort, und hab gern darinn geläsen üwer guͦt vertruwen.
Frylich wirdt gott sin gerächte guͦte sach nitt verlassen, er wirdt allen den
sinen gnad, hilff und trost bewysen. Sine widerwertigen wirdt er hie und dört
straffen. Dorumb lassend uns trostlich sin mitt verkünden sines worts. Der
tüffel in diser letsten zyt thuͦt sin letsten rung; sed vincet victor invictus
Christus dominus et triumphabit in suis; nam hic non tantum est Germanicus,
Hispanicus, Ungaricus, Siciliensis et Neapolitanus, sed Asiaticus, Aphricanus,
Europeus insularis, imo Arrius Coelicus et Tartari dominus.
Huius verbum manebit non inn ermel, sed in aeternum, ut maxime fiat ex Hesso
evangelicorum imperatore persequtor evangelii et propugnator Interimicorum. Non
didicisti missare, nec ego didici; non discemus porro deo adiuvante, sed
trademus potius animas nostras pro testamento dei. Characterem bestiae accipiat,
qui vult emere et vendere; ego nolo. Dominus nos adiuvet et confirmet in
veritate sua. Ich fürcht übel, Straßburg werde nitt widerheben; die parthen und
secten sind zuͦ groß, die verrätery ist geschwind. Gott wölle sy stercken.
Lieber, habend ir ettwas gruntlichs von Straßburg, lassend michs wüssen, wiewol
ich diser stund eines schribens warten, sol von üwern an die unsern gesandt sin.
Lieber, habend ir kundtschafft, wo der keyser hinkummen, ob er noch zuͦ Spyr,
ob er das chamer oder gademgericht angericht, wo er jetzund ein näst mitt jungen
tüfflen ußnemmen und die lüt damitt plagen wölle. Scribis Augustum duxisse
filiam regis Daniae sperareque in nuptiis aliquid agendum pro rebus Christi.
Chare mi Myconi, nescis, qualia sint regum convivia, et quid sanctissimus
Ioannes reportarit ex convivio Herodis? O die herren sind all über ein leist
gemachet. Christus hat kein platz, wo princeps mundi herr ist; darumb habend wir
nun ze vil experientzen.
^$Gester habend die von Costantz zwen botten hie vor radt gehept, zeigend, das
die gmeind schlächt ein friden haben wölle; so werdint sy bericht, der keyser
zühe den botten der eydgnossen uff; werde inen geradten, den fuͦßfaal ze
thuͦn und des keysers artickel annemmen. Besorgend wol, es muͤsse sin; dann
da sy by der gmeind kein still leben mee; wo dann das beschäch, bittend sy, das
sich die eydgnossen ynlegind, ettlich artickel dem keyser wider abzuͦbätten
etc. Das schribend min herren in alle Ort. Dolent, ut dolendum merito, ita
collapsam et dissipatam esse illam rempublicam. Ich besorg, es sye alles
umbsunst; der keyser ist nitt so wol an uns eydgnossen, das er imm ützid lasse
abbitten; besorg, es werde den armen lüten übel gan etc.
^$Da uß in den rychstetten gadt es ye länger ye rüher. Die ruͦw, die man
gesuͦcht mitt dem faulen friden und abfaal, kumpt nitt, sunder das widerspyl.
An einem namhafften ort hoͤust ein prelat, 1) das man imme syne (zyne) zenden,
hüser, alle liegende guͤter wider ynantworte und in posseß gäbe, 2) das man
mitt imm rächne umb alle zyns und guͤllt, die man mittler jaren sines
abträttens yngenommen, und das man das alles widerlege; 3) das man inn schadloß
hallte des kostens, darinn man inn geworffen die jar sines abträttens; 4) das
man alles gold, silber, edelgestein, so in der kilchen xin, widergäbe oder der
glichen machen lasse; 5) das man die kilchen mitt aller rüstung altären,
tafflen, gemälden, kleidern, sammat, dammast, carnisin, siden, wullin und
lynin, wie die vormals xin, wider ziere und rüste. Das wirt erst gygen; dann
ouch kein gnad nienan ist. Bald wirdt man klöster, kilchen und capplen ouch
buwen muͤssen; da werdent die armen stett gar geschunden werden. Also sol es
gan, wenn man sich by gott der warheit und fryheit nitt werren und dappffer
hallten wil.
Also sol man innen werden, was pfaffen syend, da doch nuͤt xin dann pfaff
pfaff. Wir mögendts nitt erlyden. Ja, da man inen guͦts und kein leyd than
hatt. Das sind gestrenge urteyl gotts; der wölle sich der armen bekümerten
kilchen erbarmen und uns vor sömlichem kumber behuͤten. Habend by den üweren
trostlich an. Werdent wir uns nitt redlich hallten, wirdts uns noch wyrs gan.
^$Dise nüw zytung von Constantz mögend ir minem gnedigen herren von Wirtemberg
anzeigen sampt minem gruͦß und aller underthänikeit.
^$Die sag gadt, das vil welsches volcks des keysers für Memmingen durch die cluß
über das gepirg hinyn ziech in Italiam; frilich ist es war, in das Pemondt.
Dominus servet nos.
^$Vale aeternum.
<odtx>Tiguri 7. Septembris 1548.</odtx>
Saluta Gastium et require defectum in Officia
Ci[ceronis].
<un>Fehlt
</un>
<lz>[Adresse:] Fehlt</lz>

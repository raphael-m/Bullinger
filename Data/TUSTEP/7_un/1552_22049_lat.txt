<nr>[22049]</nr>
<ae>Christopher Mont an Bullinger</ae>
<od>Straßburg, 27. Februar 1552.</od>
<vo>Zürich StA, E II 356, 890. / Orig.(Aut.)</vo>
Iampridem libenter remisissem scriptum; sed nuncciorum
defectu intermissum est. M agdeburgen[se] negotium
iam vobis quam nobis compertius est; nam nunccii eius
reipublicae mihi significarunt se hinc ad vos abituros.
Miles presidiarius adhuc in urbe agit; sed, ut audio, nihil
molestie civitati infert et Mauritio ......... est, qui
ceteras quoque primarias suas urbes presidiis communit. A
Mauritio et lantgravio quotidie certiora et crebriora nova
perferuntur, quod militem conscribant et in conducto
habeant; sed in qu m plane usum, nescimus nos; tamen
liberatio capti lantgravii prefertur. Hessiaci (ut puto)
nuper abduxerunt comitem a Solms captivum, qu  semper
Cesaris castra sequutus est. In Hungariam defendendam rex
Romanus undique milites conscribit. Cesar adhuc*
(* a.R.: eher - hinc) Oenoponti heret, nec certi quid de
eius abitu auditur. In concilio permanent nostri episcopi;
sessio ad 15. ianuarii indicta servata non est, sed in 19.
martii extracta, dum nostri adveniant. Salvus conductus,
prout a Mauritianis petitus, omnibus confessionis Augustane
statibus permissus et datus est sub sigillo presidum
concilii; puto nostros suos theologos hinc propediem
Tridentum versus dimissuros, et quanquam nihil recti aut
iusti ex hoc concilio sperandum est, ante* (* a.R.: tamen?)
non video nobis missionem omittendam; nam in duobus comitiis
nos eo adventuros recepimus. Vos extra teli iactum estis.
Nihil puto nostros ibi profecturos, quam ut testentur se
fuisse paratos, si recte iustę et ęquę actionis
facultas concessa et impetrata fuisset, adeoque puto eos
protestatione opposita domum redituros. Vellem nostris et
Saxonicis plures alios adiunctos fuisse; nam quid quinque
p........s inter tam multos? Melanthon,  Sarcerius, Alesius
et Paceus Nurenberge herere dicuntur, dum certiores facti
fuerint a precursoribus ducis. In summa concilium iustissima
quaeque promittit; sed ne . . . . . . quidem discedent a
........* (*a.R.: inditis[?]) domo adlatis. Hec raptissime.
Commenda me generis et Bibliandro. Optime valeas. Argentina
27. februarii anno 1552.  Bibliandri deliberatio super 1.
concilii decreto vehementer doctis omnibus placet.
C[hristophorus] M[ontius].
[Adresse vor 883:]  Iuxta pio et erudito viro d. Bullingero,
amico
observandissimo.                               Tiguri.
Dar. v. Bull.s Hd.: "D. d. Christophori Montii litera 1553."

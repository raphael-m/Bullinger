<nr>[18145]</nr>
<ae>Johannes Gast an Bullinger</ae>
<od>Basel, 30. Juni 1548</od>
<vo>Autograph: Zürich StA, E II 366, 185 (Siegel....)</vo>
<dr>Ungedruckt</dr>
<re>Regest</re>
<tx>S. in domino. Literas tuas cum pecunia pro libris
emptis ab Oporino nostro accepi. Nova, quę apud nos
circumferuntur, literarum lator indicare poterit.
Heidelbergae missa papistica instituta, ad quam solummodo
prima die duę vetulę adierunt, altero die una
adparuit; sacrificulus indignatus est et abiit iterum in
pagum suum et vix servatus a quorundam videntia. Ferdinandus
rex conscribit duodecim cohortes, cum quibus Turcam aut
perditurus aut fugam turpem subiturus. Gloriantur papistę
de revocata missa et ceremoniis; utinam gaudium aliud
habeant nullum. Marchio Badensis Ernestus vocavit quosdam
sacerdotes ex doctioribus ad se et, quid de Interim
Cęsareano statuant exploraturus. Lepusculus noster
scribit ex Augusta se brevi advolaturum ad nos, nescio
quibus ex causis motus sit, quod abitum paret. Avis mirę
magnitudinis, der uff ein mal 3 lib. flei[s]chs isset, hat ein
krommen schnabel, grosse fuͤß, disen hat ein bur gefangen;
dann er hat sich nit megen uff schwingen, dan er noch jung.
Ettlich meynen, es sey ein trapp, ettlich grosser junger
gyrr. Ein maler hat in abgemalet. Diser were ouch in das
wildt buͦch D. Gesneri zesetzen, si prius non haberet tale
genus avium. Ingens multitudo currit in pagum illum miliare
fere distantem a Basilea, ut avem illam videant.
^$Vale.
<odtx>Basileę 30. iunii 1548.</odtx>
D. Theodorum salutabis etc.
<un>T(uus) Gastius ex animo.
</un>
<lz>[Adresse] D. Heinrycho Bullingero, ecclesiae Tigurinę
vigilantissimo pastori, praeceptori suo perpetuo colendo.
Zurich.</lz>

<nr>[24241]</nr>
<ae>Antonio Mario Besozzo an Bullinger</ae>
<od>Chur, 27. November 1554.</od>
<vo>Zürich StA, E II 365a, 551. / Orig.(Aut.)</vo>
Supplicationem, quam mihi novissimis tuis literis misisti,
clarissime vir, Clavenę descriptam per proprium nuncium
Locarnensibus christianis reddendam statim curavi. Illi vero
oratorem proprium cum supplicatione ad dominos Helveticos
Badenę congregatos, sicuti indicaras, miserunt. Agunt
interim deo ad domino Iesu Christo gratias, qui te veluti
medium quoddam ad hanc provinciam suscipiendam elegit,
hominem inprimis pium, diligentem ac strenum. Rogant insuper
humanitatem tuam, ut, quemadmodum coepisti, desistere ne
pergas, pręsertim precibus apud dominum cum totta
ecclesia
Tigurina, a quo omnia servantur; cui honor et gloria
sempiterna. Vale, mi domine Henrice, et Antonii Marii tui,
qui tibi ac familię tę omnia lęta precatur, ne
obliviscaris. Curię  5. calendas (decembris)  9bris 1554.
Humanitatis tę deditissimum mancipium
Antonius Marius Besutius.
Pietate, doctrina ac moribus clarissimo viro domino Henrico
Bulingero antistiti Tigurino, domino suo colendissimo.
                 Gen Zurich.

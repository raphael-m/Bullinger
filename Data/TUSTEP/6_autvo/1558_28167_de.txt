<nr>[28167]</nr>
<ae>Konrad Krupeck an Bullinger</ae>
<od>
Przeslawicz, 21. Dezember 1558.
<vo>Zürich StA, E II 365a, 695. / Orig.(Aut.)
Dy gnod deß hernn durch Jesum Christum sey mitt uns etc.
Hochgelerter und wirdiger herr, grosgunstiger freundt, e[wer] w[ürden] seyenn meynn willige dinst czu jeder zeitt bereytt.
Bynn guter hoffnung e.
w.
seyen durch hern Waltharten von Ulm meyne briff wordenn zusamps einem schuldbriff auff hundert fl.
von bemeltem hern Waltharten, und wywoll ich eine grosse mue auff e.
w.
in demselbenn schreiben aufferlegtt hab, zweyffell doch nitt e.
w.
werden solichß freuntlichen bedencken
und mir solichß nitt inn argenn auffnemenn und czum besten wendenn etc.
Auff denn 16. decembris seyn mir briff von meynem szon Conradt zukomenn datto czu Thubingen, drynn er mir schreibtt, das er von Czurch von wegen etlicher jungen gesellen wegen, di im nichß gucz nochtrachtett habenn, hott mussen wichen, welichß ich mitt grossem herczlichen laid hab vernomenn, das er seine lernung alzo czurtrentt habe, so doch di sachen nitt ßo hefftig und kyndisch gewesen sein, alz den e.
w.
auß diesem
inligenden czettell verston werden.
Kan mich auch nitt genugsam ausswunderenn, das im di gute hern (seinem schreiben noch) solichen rott geben habenn und nicht czu e.
w.
und andern hernn gewisen haben, di dan solichen hadder und czanck czwyschen denen jungen leuttenn hetten mogen schtillenn und hinlegen, auch den schuldigen straffen.
Besorg aber leider, eß muß andere ursach haben, dan di so er mir anczeigtt: di unschuldige derffen nitt weichen.
Das werden nu e.
w.
baß dan ich erffaren mogen von
denen, so den hadder angefangen und geendett habenn.
Ich bin disfals Thomas, kan entlichen deß szons schreiben nitt glauben gebenn, biß ich es vonn e.
w.
entlich erffare, wy di sach ein gestaltt habe; dan er mir etlich mol geschriben, er gern von Czurch gezogen wer; auch schreibt er jeztt, well lieber sterbenn dan gen Czurch wider kerenn, vermeinende sey seines leibß aldo nitt sicher.
Ist derhalben ann e.
w.
meyn gantz freuntlich bitt und begernn, e.
w.
wellen an mir und dem knaben ein
keischlich wergk begenn und solichß, wy eß ergangen ist, erffarenn, und so es muglich ist, di sachen stillenn und den knaben wider genn Czurch beruffen, wo er anderß sicher und mitt gutem friden aldo bleiben mochte, domitt seine incepta studia ein forttgang haben mochtenn.
Szo dem alzo ist, wy er schreibtt, so seinß gar geringe sachen, di leuchtt czu stillenn werenn und nitt der mue werd, das er hett weichen sollenn.
Woltt eß gewislich, das eß nichtt gescheen wer, mitt geltt beczallenn etc.
Wo
aber di sachen so hefftig werenn, das er czu Czurch nitt stell mochte habenn mitt gott unnd eren, szo ist aber meyn gancz demuttig bitt und begerenn (diweill e.
w.
on czweiffel, was im vonn noten thutt, weis und seiner lernung kundig ist), e.
w.
wellen es bey sich woll bedenckenn und betrachtenn und inn vonn Thubingen abschaffenn ann andere stell und ortt, wo er mochtte seine studia verbrengen und di czeitt nitt verlierenn, eß sey Lausannam oder anderß wo, wo eß e.
w.
gefellig sein wurde und eß
e.
w.
for gutt ansehen werde und dornoch er auch mochte versehen sein, damit er nitt noch seinem geffallen und eygen willen handel und inn strengenn und hefftigen henden sein mochte und nitt seinem eigewillenn nochlauffe etc.
wywoll ich in am liebsten noch ein czeitt lang gernn czu Czurch hette.
Doch wyrtt eß nitt sein kunnen (muß ich es gott dem hernn befellen), so sey es anderßwo, Lausanne (werde ich berichtt) do mochte er di franczosische schprach undereinigs lernen.
Doch stell ich es e.
w.
haim.
E.w.
wellen mitt im deren mossen handlenn und umbgenn, alz wer er e.
w.
szonn.
Gott der herr wirdt der beloner seinn und di muhe beczallenn.
Ich hett in nitt gern czu Thubingen, ursach das er im di stell selber erweltt hott; dan ich thue gernn, was solich junge leutte verdreust, damitt sy nitt vermaynenn, eß gee inenn noch irem willenn, und in diesen joren muß man denen leuten iren wyllenn am meisten brechen, damit sy nitt halsstarrig werden, das der Conrad auch darff.
Doch es sey czu
Czurch, Thubingen oder anderßwo, wy es e.
w.
für das best erkentt, soll mich nichcz irrenn, sunder wyll eß vonn e.
w.
czu hohem danck annemen.
Ich stell eß gott dem hernn und e.
w.
haim.
Wo ich soliche mue umb e.
w.
wider verdienen werde, mogen e.
w.
wellen mitt mir alz mitt eim willigen diener schaffen; soll mich e.
w.
in allem willig und bereytt findenn.
Der almechtig gott well himitt e.
w.
in langweriger gesuntt      und in seinem segen durch seineß geystes krafft genediglichen erhaltten und
mich frelichen trestenn; dann ich czusampt der hausfrawen umb den knaben grosses leid tragen, das er so mutwillig sein wyll.
Gott der her well es von im genediglich wendenn und im seinenn heiligen geist czu der forchtt gotteß verleichenn.
Datum czu Przeslawyez denn tag Thome anno 1558.
                                  E. w.
wylliger diener Conrad Krupeck czu
                                              Przeslawyez subscripsit.
Reverendo docto et pio domino Hein[richo] Bulingero, ecclesię [Tigurinę] pastori vigilantissimo, [domino] colendissimo d[antur].

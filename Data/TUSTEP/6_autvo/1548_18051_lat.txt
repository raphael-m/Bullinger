<nr>[18051]</nr>
<ae>J.P. Naillosius an Bullinger</ae>
<od>Basel, 8. März 1548</od>
<vo>Autograph: Zürich ZB, Ms F 62, 400 (Siegel....)
<dr>Ungedruckt</dr>
<re>Regest</re>
<tx>Cum sese obtulerit occasio, quod certiorem te facerem
de statu meo, volui ad te, mi D. Bullingere, haec scribere,
cum tibi tanta debeam, tum quod mihi iucundissimum esset de
tua salute intelligere. Bernam petii et tuas reddidi Judoco<f1>Jodocus Kilchmeyer.<fe>,
qui mihi astitit magno cum studio. Sed, ut potuisti meis
superioribus intelligere, nullus tum locus vaccabat.
Caeterum accessi Basileam, ubi nec amicos nec, sit ita
libenter possim loqui, fere nullos inveni christianos;
mandabit etenim mihi dominus de coelo panem. Haec sunt, quae
possum scribere; fortassis e Gallia ad te alias scribam.
Librum tuum in Gallicam linguam traduxi; spero in lucem
intra paucos dies emittere.
^$Tu interim, mi D. Bullingere valeas; uxorem et ecclesiam
domus tuae meo nomine saluta, quibus omnibus vobis pax sit.
^$Basileae octavo idus martii.
<un>Tuus in Christo Iesu ex animo P. Naillosius.
<lz>[Adresse] Praestantissimo viro D. meo D. H[enrico]
Bullingero, aecclesiae Tigurinae episcopo vigilantissimo.

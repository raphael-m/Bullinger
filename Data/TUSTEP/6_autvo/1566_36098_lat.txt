<nr>[36098]</nr>
<ae>Bullinger an Johannes Fabricius</ae>
<od>Zürich, 2. August 1566.</od>
<vo>Zürich StA, E II 373, 650.</vo>
Gr. II, S. 721f.
Salve, mi frater et dilectissime compater. Dominus benedicat tibi efficiatque, ut ablatio illa tua tibi felix sit et
fausta; idem ille benignus et [clemen]tissimus dominus liberet te ab omni malo et prae[ser]vet te tuosque a peste.
Oremus sedulo dominum, ut is noster sit, nos tueatur et nobis benedicat.    -     Haberem innumeras prope, quae
scriberem; sed del... satus* (*delassatus?) colloquiis continuis nihil possum. Vener[unt] huc quaestor aerarius Bernas
cum d. Hallero, syndicus Genevensis Rosetus cum d. Beza, Ludovicus Bovillus [cum] Ulmensi, legati. Cras negotium suum
proponent senatui, de quo alias.     -       Sara, Ioannis Petri a Fulach uxor, ubi Wedeschvylam attigisset, in aedibus
fratris magno cum suorum moerore mortua est. Incipit in infima urbis parte pestis serpere mediocriter.    -
Scribitur Turcam quadripartitio cum exercitu venire in Hungariam. Tu si quid habes ex It[alia], communica. Antverpiae
praedicatur evangelium; sed multi resistunt. Metuo turbam et bellum civile. Omnia passim periculis sunt plena.
Vale. Dominus benedicat tibi.
Tiguri, 2. augusti, anno 1566.  Mei omnes te salutant; saluta tu amicos et fratres.
Bullingerus tuissimus.
Praestantissimo viro d. Ioanni Fabritio, fratri meo longe charissimo.        Chur.

<nr>[37087]</nr>
<ae>Johannes Haller an Bullinger</ae>
<od>Bern, 28. August 1567.</od>
<vo>Zürich StA, E II 370a, 384. / Orig. (Aut.)</vo>
S. Nec nunc etiam haberem nuncium certum, per quem ad vos
scriberem, nisi mercatores nostri Certiacum
proficiscerentur; illis autem has trado, ut aut inde vel ex
itinere ad vos eas mittant. Brunnerus vero postremas tuas
mihi attulit, et quod ipsum concernit, nihil hic egit;
aderat enim tempore valde importuno. Morae autem impatiens
(nam toto triduo non potuit admitti ad senatum, licet illum
singulariter Steigero et Gravenrieto commendassem)
constituit ad tempus aliquod Basilaeam proficisci et
reversis ex Sabaudia nostris legatis redire. Agebatur enim
iis diebus de restitutione illa Sabaudica, et aderant
Helvetiorum legati; praeterea agebantur alia, ut is non
audiretur. Interea nostri cum legatis 4 Cantonum in
Sabaudiam profecti sunt, ut restituant duci praefecturas
illas, quas scis, quod deus bene vertat! Von Lucern ist bott
schultheß Pfiffer, von Schwytz amman Reding, von Glaris
amman Schuͦler, von Basel burgermeister Kruͦg, von hinnen
her schultheß Steiger, beed seckelmeister, Gravenriet und
Manuel, her von Mülinen, Benedict von Dießbach und Hans
Jacob Delsperger.             Prioribus diebus etiam actum
est de foedere Gallico. Quid conclusum sit, ex prioribus
meis audivisti; ist nitt gar, sonder allein diser zyt
abgschlagen; ich sorg aber, es werd kein nachlaßen sin, und
sind vil der besten under minen herren darhinder kon, das si
meinend, es sige gar nitt ußgeschlon. Opponimus nos, quantum
possumus; hinc magna nobis odia conciliamus.         Quod
Angusolam attinet, de quo scribis, non est hic et paucis
diebus hic fuit, neque nostri passi fuissent eum diutius hic
haerere. Sed Friburgi egit aliquamdiu; quid illic egerit,
nescio, neque etiam, an adhuc illic sit.            Quae de
legato vestro ad Palatinum misso scribis, et quid inde
attulerit, secretioribus tantum communicavi; sed hoc idem
iisdem diebus Vitoduro huc ad quendam civium nostrorum
scriptum est, qui hac re totam urbem implesset, nisi illum
compescuissem. Adeo apud nos/vos video, non secretum esse
hoc negotium. Nostri vero nihil sibi timent ab his
consiliis, quę contra Helvetios communiter instituuntur,
et favent Austriacis partibus sicut etiam vos.
Sonst anderer dingen halb weiß ich nüt; es ist bi uns gar
still. Die Hispanier sond in das Niderland hinab und hin und
wider in die besatzungen zerteilt sin. Die Eidgnossen sond
uff das Picardy zuͦziehen, die grentzen zuͦ bewaren. Uß
Tütschland habend wir nüt. Expecto, quid tu habeas. Salutat
te Diesbachius, qui absente consule nunc rebus praeest.
Consuli tuas obtuli et vidi munus, quod illi misisti; agit
tibi gratias et aget per literas etiam proprias, cum fuerit
reversus.
Bene vale. Salutem dic meo nomine tuis omnibus.
Bernae  28. augusti 1567.
I[ohannes] Hallerus tuus.
Clarissimo viro d. Heinrycho Bullingero, Tigurinae ecclesiae
pastori fidelissimo, charissimo et colendissimo meo domino
et compatri.

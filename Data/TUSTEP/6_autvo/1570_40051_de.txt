<nr>[40051]</nr>
<ae>Hans Rudolf Hagenberg an Bullinger.</ae>
<od>Aarwangen, 19. Juni 1570.</od>
<vo>Zürich StA, E II 360, 613. / Orig. (Aut.)</vo>
Min fründtlicher gruͦsß, ouch was ich eeren, liebs unnd
guͦts vermag, sye üch jederzyt von mir bereidt, frommer,
wolgelerter fürnämmer, wyser, sonnders günstiger, eerender,
lieber her. Üwer fründtlich schryben sampt den
zuͦgeschickten predigen han ich empfangen, des ich üch
hochlich dancken. Und damit ich mich ettlicher masß gegen
üwer guͦthat unnd fründtlichkheit ettlicher gstallt khönn
danckpar erzeigen, diewyl ich ongevarlich gwüsse bottschafft
ghept, hab ich üch disen käß zuͦschicken wöllen, mit pitt
söllichs bester meynung von mir uffzenämmen und mich jeder
zyt wie bißhar für bevolchen zuͦ haben. So will ich gott
für
üwern wolstand, unnd das er üch inn gsundheit unnd
langwirigem leben erhallten wölle, pitten und mich in üwern
dienst beflyssen.
Datum usß Arwangen  19. iunij 1570.
Üwer williger diener
Hans Ruͦdolff Hagenbärg.
Darunter von Bull.s Hd.: "Geweßner landtvogt zuͦ
Lentzburg,
jetzund vogt zuͦ
Arwangen und wider
beruͤfft in radt gen Bernn zum
vennerampt.
Dem wolgelerten, frommen, fürnämmen, eersamen, wysen herren
meister Heinrich Bullinger, predicanten zuͦ Zürich, minem
insonnders günst[igen], eerenden, lieben herren.
Notiz v. Bull.s Hd.: "H. Hans Rudolff Hagenberg, vogt zuͦ
Arwangen."

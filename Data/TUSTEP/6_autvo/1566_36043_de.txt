<nr>[36043]</nr>
<ae>Johannes Fabricius an Bullinger</ae>
Chur, 17. [März!, nicht "September"] 1566.
<vo>Zürich StA,  A 248. 2.</vo>
Gr. II, S. 684ff.
Er hat durch Glarner Briefe an den Zürcher Rat und Bullinger übersandt und ebenso an Bullingers Sohn Heinrich, wie
dieser wünschte, "instrumenta defuncti Laurentii", die in den Säcken des "Baschy Harnist" verpackt sind.      -
"De rebus nostris fortasse scire aliquid certi cupis. So wüßend also, das die sach naach staat wie vor, doch dermaßen in
den gemeinden gemischlet ist, das wir uns vor unseren landen nütt ze besorgen hand; dan obglych die papisten häfftig und
ettlich der evangelischen in den übrigen 2 Pündten lauw, so sind doch die gemeinden unwillig, das man für sy nitt meer
wil kommen laßen. Dan als vor zyten ein keyserischer herr (puto Rozon dictum; nomen nunc non succurrit) eigens gewalts
uff die gemeinden umhar geritten, ist daamalen ordnung hyerüber gäben, das niemandt eigens gewalts uff den gemeinden
sölle umhar ryten. Das hand yetz die französischen pensiöner (in odium Salicum) so wyt gebraacht, das man ouch dem
gantzen Pundt die audientz und verhör abgeschlagen, dardurch das Gottshuß grimmiger, der gemein man unwilliger worden.
Und als dem Gottshuß vergunt, syn anligen in geschrifft dem landamman in den Gerichten zuͦzestellen, kan ich nit
vernemmen, das es geschächen; dan das Gottshuß als der eltest Pundt sich des zuͦ zorn angenommen, als die in den
landsnöten die gröste burde tragen, die von den Gerichten, deren gar wenig, die ouch bevogtete lütt und mitt den
Eidgnoßen in kheiner pündtnuß, uß gnaaden laßen zuͦ inen staan, in vyl gehulffen, ouch sy als ein Pundt, wiewol iren gar
wenig, aller vogtyen und fryheyten genießen laßen etc. Doch sind ettliche Gerichte uß den 10 Gerichten guͦtt und habend
den Gottshußbotten audientz gäben wider deren uff Davoß verbott, daa der landamman sitzt und des h[erren] Batten fründ.
Summa summarum: der handel ist gefaarlich; doch besorgt man sich vor niemand dan vor den 5 Orten, daa in disem handel
aber das böst, das die Gottshußlütt den 5 Orten nit vyl nachfragend; dan sy hinder den pyrgen sitzend. Wurde also alles
über uns zuͦ Cur ußgaan, die wir's wol verdient; dan ettlich der Curer an disem allem schuld hand. Die Gottshußlütt
sind nach by einander; achten, das diser tag under tusent g[u]l[d]en nit kosten wärdi. Aber guͦte rädt hand nit allwäg
statt, daarumb das das Gottshuß erzürnt. Das Gottshuß hatt ein unpartyesch rächt gaan Oberhalbstein gesetzt, an ein
papistisch ort; daa wirt man zuͦ den pfaffen und sonst zuͦ ettlichen klagen. Also fart das Gottshuß ouch für. Mag nitt
wüßen, was es erschießen mag; dan es wirt niemand erschynen der gegenpart. So dan die 2 Pündt mit irem rächten
fürfarend, so sächind ir, waa uß. So nun die 6 Ort ein mittel fundind on naachteil der religion und fryheiten, dardurch
die pfaffen nit geuffnet, sonder nidergetruckt wurdind, wäri guͦtt. Die Battischen nämend wol mittel an, und inen vyl
unlydenlicherli, dan yemand gloubt; dan es ist inen nütt heymlich bym handel. Das Gottshuß nimpt nütt an mitt naachtheil
syner fryheit.
-        Haec subito et noctu; ignosce. Hodie bis concionatus sum et sum plane defessus. Expecto literas tuas et
Confessionis exemplaria. Nihil hac septimana a te accepi etc.
Curiae,  17. septembris, anno 1566.
T[uus] Fab[ricius].
Der herr Batt hatt ein versuͦch thon und zuͦ Fürstenburg wöllen ynrytten in abwäsen des hoptmans, der hye ußen kranck
lyt, ist aber daa ußen behept. Aber er enthaltet sich zuͦ Glurns, und ist wol ze besorgen, er wärdi ettwan durch falschi
praticken in das schloß kommen. Thuͦnd die synen daarumb, [das]* man dann ester ee zuͦ einer thädig kommen möge. (*  im
Original steht wohl aus Versehen "ee".) Er hatt noch kheine zins ynzogen dem schloß zuͦgehörig. Ich acht, er suͦche
mittel, in das schloß ze kommen; dan wärde es ynziechen. Es staat daruff, so er da inen ynzüche, das hye ußen ein
Gottshuß dagegen der pffaffen guͦtt ouch ynzüche etc. Alias in tale republica, quae est popularis, mira interim
perplexitas; nunquam credidissem. Aber ich sich uff ein anders, und ir söllend allwäg trachten, das wir üwer vorstaat
und ringkmuren sind, und das die Palestini nitt nun unser, sonder ouch üwer verderben suͦchend. Itaque magistratus
vester debet esse tanto vigilantior.     -       De comitiis Augustanis si quid habes, quaeso nos edoce. Vale."
T[uus] F[abricius ].

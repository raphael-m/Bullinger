<nr>[34149]</nr>
<ae>Pomponne de Bellièvre an Bullinger</ae>
Chur, 18. / 20. September (1564).
<vo>Zürich StA, E II 378, 1726. / Orig.(Aut.)</vo>
Graub.
II, 534f.
Ut primum Raperschvicum appuli, scire volui, quid ageret Aegidius Schudicus<f1>Ägidius Tschudi.<fe>; magno enim eius videndi desiderio tenebar.
Nunciatum est a suis ad abbatem Sancti
Galli divertisse, inde ad marescalcum et Lemovicensem profecturus.
Vaisae<f1>Weesen?<fe> obviam mihi venit Iodocus Schudicus<f1>Tschudi.<fe>, qui legionem duxit, et cum eo Glareani tres ex suis.
Multus mihi sermo cum Iodoco, quem ad pacem et concordiam, quam accuratissime potui, sum hortatus.
Sic a me abiit, ut aliquid monitis meis daturus
videretur, polliceretur saltem.
Tempestivum est, ut communi saluti in commune omnes prospiciatis.
Scripsi statim ad marescalcum et Lemovicensem, quid mihi in eo
negocio curandum videretur.
Ego bonae causae non deero.
 -    Curiae satis quieta omnia offendi.
Frigere Philippici videbantur et meam ultro gratiam inire, hoc
quia solus sum; adveniat alter: nonnisi vacuus remittetur.
Sed ecce advenere literae a praefecto Vallis Telinae, quibus nunciat praefectum Mediolanensium
Grawedonam, quae in finibus Vallis Telinae sita est, cum quadringentis equitibus venisse atque eum subsequi duo millia peditum; id se ex literis praetoris
Morbensis compertum habere, qui non procul Grawedona habitat; aliorum etiam literis id rescisse itaque statuisse statim illo obequitare, ut saluti publicae
prospiciat; magno enim in metu versari totam eam regionem; rem enim esse insolitam, ut tam vicinis locis tantus armatorum hominum numerus conspiciatur.
Scribit
etiam se hac nocte nuncium remissurum, ut de toto negocio senatus Trium Foederum certius edoceat.
Satis coniicere non possum, si modo haec vera sunt, quid
moliatur Hispanus; nec enim ulla est a Rhaetis iniuria lacessita et se foedus aliquod cum his hominibus contrahere velle hactenus simulavit.
Quodsi ea est
perfidia, vide ne aliquod maius monstrum alat.
Varii varia in hac re comminiscuntur, eo scilicet factum, ut terrorem Rhaetis incutiat atque ea ratione vel
invitos ad foedus contrahendum impellat.
Sed hoc admodum ineptum commentum videtur.
Rex Franciae nullo iam ad tuendos Rhaetos foedere est obligatus, sed tamen
pace, quae ei cum rege Hispano intercedit, Helvetios Rhaetosque diserte comprehensos voluit.
Harum rerum causa hic Curiae coactus est de nocte senatus.
Sed cras
mane aliquid certius scietur, et addam huic epistolae.
Instat undecima et iam multa hoc die scripsi, ut mihi iam quiescendum sit.
Dominus Gvalterus salvebit meo
nomine.
Si pestis Tiguri ingravescat, velim, pro sua prudentia Cognetiis et Scevis prospiciat.
Bene vale.
Curiae  18. septembris.
Tuus P[omponne] Bellievre.
Hac epistola scripta hodie  19. septembris redditae sunt consulibus et senatui Curiensi literae a Bregalia.
Nunciant se audisse quingentos Hispanos Travonam
occupasse, quod oppidum in Valle Telina situm est.
Omnino ad arma consternati sunt popularium animi; indicitur delectus in tota Rhetia.
Sed quum certius aliquid
expectare constituissem, tandem refrixit panicus rumor ille.
Advenere nonnulli e Valle Telina et Mediolano.
Aiunt praeffectum Mediolanensem regiones Rhaetiae
conterminas obequitare ea gratia, ut praesidia et munitiones oppidorum dispiciat; esse quidem cum aliquo equitatu, de peditibus nihil audiri; nihil porro in
Rhoetos movisse.
Non dubito rumorem hunc a perfidis quibusdam sparsum inepto, ut dixi, commento, quo Rhoetis Mediolanensium potentia terrori sit; sed spero
importunum dolum autori male cessurum.
Nunciatur comitem Ioannem Angusolam, Philippi legatum, statuisse ad Rhoetos redire, ut de foedere agat et absolvat.
Haec
si vera sunt, maior rerum mihi nascitur ordo.
Si quid praeterea audiero, faciam te certio[rem].
Bene vale, vir praestantissime.
Curia  20. septembris.
Amplissimo viro domino Bullingero, ecclesiae Tigurinae pastori dignissimo.
Tiguri.

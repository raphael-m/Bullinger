<nr>[30139]</nr>
<ae>Johannes Haller an Bullinger</ae>
<od>
Bern, 12. August (1560).
<vo>Zürich StA, E II 359, 3060. / Orig.(Aut.)
S. Hodie summo mane tuas, honorande compater, accepi et ago tibi usque gratias, quod tam fideliter nobis omnia communicas.
Nunc scribere multa non possum, quia rerum, de quibus scribere poteram, nondum omnino certus sum et festinat hic nuncius abire, qui senatui vestro forte ea afferet, quę ego alias scripturus eram.
Si quid tu ibi ex fidelibus amicis certi cognoveris, fac, quaeso, per hunc ipsum nuncium sciam.
Unum tantum est, quod te summopere rogo idque ab amicis quibusdam subornatus, ut
mihi significes, quid apud Glaronenses fiat.
Fertur enim hic ex aliquot delubris apud illos idola, ubi adhuc supererant, eiecta et ex eo nescio quid periculi ipsis a vicinis imminere.
De Valesianis optime spero.
Sed plura non possum, literas claudere cogor propter festinum nuncii abitum.
Bene vale.
Bernę  12. augusti, hora fere prima post meridiem.
                                                      I[oannes] H[allerus] tuus.
Clarissimo viro d.
Heinrycho Bullingero, Tigurinae ecclesię pastori fidelissimo, domino et compatri charissimo suo.
 vgl. EA IV, zr2, 133, 135.

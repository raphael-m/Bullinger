<nr>[30105]</nr>
<ae>Konrad Semly an Bullinger</ae>
<od>
St.
Gallen, 17. Juni 1560.
<vo>Zürich ZB, Ms 40, 335. / Orig.(Aut.)
Laus deo semper 1560 adi 17. brachmont in S.Gallen.
Mein hertzliche trüw und liebe sey euch befor, mein geliebter herr.
Auf heut dito enpfieng ich ain brieff von euch; volgt also ilende antwurt.
Item mit dem taler, den stalmeister zuͦ Terviß betreffend, ime euwer son sol schuldig sein bliben, mag ich warlich nit wüssen, wie die sach stat; doch wil ich euweren einligenden brieff, mir zuͦgesandt, dem Zacharia Bürer zuͦschicken mit den 2 gl.
wil ich meim diener zuͦschreiben, sofer er das gelt nit außgeben hab, so sol ers fürhin niemantzs geben; dan
es sey schon in ander weg erlegt und zalt worden und im namen goteß verschafft mit eüwer handgeschrifft an mich, wem ichs geben sol, erleg ichs von stund an, damit ir in kain weg gsumpt werdt.
Item ich hab die buͦchle und euwer present alles enpfangen und danck euch zuͦm aller höchsten, biß ichs auch verdienen kan.
Ich bit euch, spart mich nit.
Geben in groser ill.
Got mit seinen gnaden und segen sey mit euch und uns allen. Amen.
                                                    Conrat Semly.
Dem erwirdigen Hainrich Bulinger, meinem großgeliebten heren,       zuͦ Zürich.

<nr>[27013]</nr>
<ae>Georg Frölich an Bullinger</ae>
<od>Heidelberg, 13. Januar 1557</od>
<vo>Autograph: Zürich StA, E II 346, 360.(Siegel...)</vo>
<dr> <dr>
<re> </re>
<tx>S. D. Ad nuperas tuas properanter, quemadmodum et nunc,
scripsi. Interea iis, de quibus in aliis meis literis
mentionem feci, diligentius perpensis te Brenzii responsionem
consulto et prudenter omisisse deprehendo, neque digna sunt
ipsius iamdudum explosa puerilia, ne dicam phanatica
argumenta, quibus singulatim obviam eatur. Fatentur sane omnes
pii, quos Heidelberge ex doctis maiorem partem a te stare
scias, te adversariorum omnium argutias viriliter expunxisse.
Quare deo nostro imprimis, deinde et tibi gratię debitę
agendę semper erunt. Princeps noster ut male institutus et
iuditio nondum pollens libenter ecclesiam Wittenbergicam
sectaretur. Hinc est, cur diligentissime disquirit pro veteri
et primęvo Lutherano. Igitur ex multis tandem Illyricum sibi
delegit, qui Heidelbergicę ecclesię episcopus sit etc. et si
quid integri hic inveniatur, destruat, ut multi hic sentiunt.
^$In colloquium consenserunt omnes imperii status; sed modus,
locus, persone et tempus non possunt conveniri; credo illud ad
kalendas Gręcas effectum sortiturum.
^$Marchio Albertus vitam Pfortzemii die 8. ian. fęlicissime
adeoque christiane finivit, ut secundum vitę anteacte
rationem pro miraculo dei merito habendum sit, deo laus.
Sacrifici encomium cantant, haud dubie ante victoriam.
^$De rebus imperii nil boni mihi polliceor. Saxonum lapsus
vagatur in plateis. Tigurinorum hortus apud synceros omnes
floret. Auxilium Turcicum daturi sunt ordines in suorum
ipsorum perniciem.
^$Vale cum senatu sanctissimo, symmistis et aliis amicis
fratribusque in domino.
^$Brevi hin deo dante solvam Ratisbonam repedaturus, ubi tempus
nobile mihi inutiliter terendum erit. Vale et d. Petrum
Martirem nominatim ex me saluta.
^$Philippo Melanchtoni studebo huc facere vocationem, licet
fortassis frustra laborabo.
^$Ex Heidelberga 13. ianuarii anno etc. 57.
^$Tuus G[eorgius] L[aetus].
^$Epitaphium:
^$Hic iacet Albertus princeps, dux, marchio, terror
^$Sacrificis ingens spesque decusque piis.
<lz>[Adresse ...]: Dem erwurdigen unnd hochgelerten herrn
Hennrichen Bullinger, der kirchen Zurch frumen und treuem
vorgeeren<f1>Antistes.<fe>, zu hannden. Zurch.

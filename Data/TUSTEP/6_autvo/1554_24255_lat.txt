<nr>[24255]</nr>
<ae>Simprecht Vogt an Bullinger</ae>
<od>Schaffhausen, 16. Dezember 1554.</od>
<vo>Zürich  ZB, Ms F 62, 547. / Orig.(Aut.)</vo>
Salve, Bullingere humanissime. Literas, quas per Peregrinum
nostrum ad nos misisti, legi, relegi, dolui et tantum non
optavi, ut terra mihi dehisceret; tam acerbe tuli hanc
nostratum in Locarnensis ecclesię erumnis consultationem.
Nam qua fronte, quo ore, Bullingere mi, ausimus vel
congressum piorum doctorum et probatorum fratrum admittere,
qui nos sane insimulabunt aut perfidię aut insignis
negligentiae, quorum ex ecclesiis huiusmodi consolationes
prodeant. Quamvis non dubitem te iam dudum nosse,  cuiusmodi
saxum Sysi<gr>j</gr>eo sane molestius volvimus. Ich möchte
bluͦt weinen. Haec omnia nobis ignorantibus acta sunt;
nostrates enim non facile communicant sua consilia nobis,
imo cavetur, ne quid (sane) sciamus,
quo consiliis ipsorum frigidam (sic enim existimant)
suffundamus. Vereor sane, me pro<gr>j</gr>etam plus quam
verum nostris fuisse, qui iam dudum dixi: "So Pilatus oder
Herodes inrydtet, das Christus an das crütz muͤsse; man
bsygt den boum am nydresten." Gallo admisso nebulonibus
promotis Christus exulat in suis, neque video mitiora, imo
longe crudeliora consilia et quibus satis coniicere possum
universam nostram patriam ruituram. Man hat bißhar groß
schelmen liberiert; so man anfacht fromm werden, so muͦß
man
ins ellend. Proh deum atque hominum fidem. Pacati nihil
scribere possum, quum omnia prima fronte pacem quidem
promittant, post se vero trahant Lernam ac colluviem omnium
malorum. Pacem moliuntur nostrates atque utinam ratam illam
haberet deus; pacati sane nihil video. Es heißt: Da pacem
domine, nitt: Lassend uns an einem altem golter buͦtzen.
Lendrini vident nostram inconstantiam; hic primus gradus
erit ad eiiciendum Christum Herodis consilio e patria
nostra. Secundus erit, quandoquidem nobis cecidit res ex
sententia, reducamus postliminio papatum in universam
Helvetiam. Wir wellend frid und keinen krieg haben und
werdend so vil fridlin stechen, byß wir keine negel an den
fingeren behaltend. Vestri senatus amplissimi consilium sic
placet, ut dicamus: Facimus, ut possumus, quoniam, quod
volumus, non licet. Iose<gr>j </gr>us non consensit in necem
Christi; Iudaei non impune tulerunt Manassem fuisse
pessimum. Vae illud horrificum minatur Christus iis, qui
claudunt regnum caelorum ante homines ipsique non intrant
neque ingressuros sinunt intrare.
<gr>OlwV aJeoi</gr> sumus. Omnia sunt deplorata.
Iam de illo, qui incarceratur propter rudius tractatum
idolum <gr>tou Jeotokou</gr>* (*a.R.: ..
.. .. .. <gr>thV</gr>) Videtur mihi longe liberior fuisse
ansa pro<gr>j</gr>etis invehendi in idolo<gr>maneiV </gr>
quam im landsfryden. Epistola Hieremię apud Baruchum
testabitur; testabuntur reliqui pro<gr>j</gr>etae fere omne.
Vereor, ne unanimi <gr>Yejismate</gr> pessum sit iturus. Non
enim satis est nos Christum in exilium relegasse, cui
principes debebant portas aperuisse, non obstruxisse, nisi
manus etiam nostras in ipsius sanguine deturpemus. Tu, si
quid est consilii, adesto ecclesię desolatae; nostra enim
autoritas apud nostros nulla est), draconique impio, qui
mulieri in desertum fugienti per aquas insidias molitur,
remoram aliquam iniicito. O mi Bullingere, quam moleste
ferimus nostrorum casum. Dominus tandem ad cordatam ipsos
confessionem erigat. Sed haec hactenus; dan ich wil inhin
blyten, quandoquidem nos penitus nihil promovere possumus;
tam exasperatae sunt aliquorum mentes, reliquorum
improvidae. Adsit bonus ille pastor ecclesiae suae desolatae
et perducat ipsam in ovile suum. Amen.
Remitto, quae a te accepi, cum gratiarum actione. Legatus
ille, noster vexillifer, non est penitus excors, plus egit
pro pace ecclesiarum Alpinatium quam in commissis habuit.
Tua apud ipsum multum valebit autoritas. Caetera Christo
servatori servanda relinquo; nam hactenus satis deploratum.
Tua in Apocalipsim
iam desideramus; unice enim ab auditoribus commendatur.
Dominus servet te ecclesię suae incolumem. Salutabis ex
me
d. Theodorum, d. Pellicanum, d. Gvaltherum, Volfium,
Frisium, pios omnes. Salutant te Sebastianus Grübelius,
Iacobus Rogerius, caeteri.
Raptim (quod scriptum ipsum testabitur) Scafhusii  16.
decembris anno 1554.
Tuae humanitatis deditissimus Simpertus Vogt.
Doctrina, candore et pietate eximio viro Henrycho
Bullingero, domino ac fratri suo observando,  Tiguri.
                                               Zürich.

<nr>[34162]</nr>
<ae>Johannes Fabricius an Bullinger</ae>
zu Chur (vor 27. November 1564.)
<vo>Zürich StA, E II 378, 1777. / Orig.(Aut.)</vo>
Graub.
II,  540f.
S. Reverende pater.
Cum nuper post unum et alterum congressum cum legato Gallico deprehendissem eum virum non esse malum, interim etiam d.
Coignetius suis ad me
literis integritatem eius et prudentiam commendasset, coepi liberius paulo cum eo de rebus nonnullis disserere.
Facta est etiam mentio Tigurinorum.
Ibi ipse
protulit sua pro se argumenta.
Ego, qui tuam sententiam non obscure assequerer, obieci quaedam, quae in controversiam adduci solent.
Tunc ille re serius
disceptata sua coniecit in schedulam, quam et prelegit.
Postea hortatus est me, ut eadem ad te et d.
Gvalterum persciberem.
Hoc ego facere renui, propterea quod
dicerem in re tam gravi non meum esse iudicium interponendum, ne tantis viris hoc ipso aliquid praescribere velle videri possim.
Ipse contra se quidem ad vos
perscipturum haec esse, si sibi constaret nomen suum a vobis in publicum non proferri, quod ideo dissimulari velit, ne Quinquepagici, cum quibus sibi esset
negotium, in eum sicut ante in d.
Coignetium furerent, quibus haec cum Tigurinis actio non adeo grata esset futura.
Respondi nos de rebus longe maximis hactenus
inter nos bona fide agere solitos; itaque non dubitare, quin vos rationem habituri essetis personae et legationis.
Scripsit ille sua, tamquam ex Gallia ad vos
per alium essent transmissa, sic ut communicari possi[n]t cum cęteris ecclesię ministris, quod quidem ille cupit, sed suppresso nomine.
Rogat, ut re
deliberata aliquando dignemini responsum perscribere, et quoniam tuas occupationes praetenderem, non ingratum sibi fore dixit vestram sententiam ex d. Gvaltero
audire, cum quo ipse quoque contulisset omnia et quidem prolixe.
Sancte affirmat d.
Calvinum iam moribundum hoc unum optasse, ut Tigurini et Bernates in hoc
foedus consentirent eamque gratiam darent miseris et afflictis in Gallia ecclesiis.
Itaque ut hanc transmittendi sui ad vos scripti curam ad me reciperem, me
multis obtestatus est; vos ergo in eam partem accipite, ut a me factum intelligitis.
Vestrae pietati et prudentię nihil praescribo; deum tamen rogo, ut
vestra consilia gubernet adque optatum aliquem et ecclesię salutarem finem deducat.
  -     Novi nihil habeo.
Expectatur legatus Philippi.
Non relegi; ita /
ut? subito obsignanda fuerunt.
Vale, vir amplissime et paterque reverende.
D. Gvaltero ex me salutem dicas.
Curię.
T[uus] Fab[ricius].
Amplissimo viro d.
Heinrycho Bullingero, d.
suo et patri in Christo reverendo.

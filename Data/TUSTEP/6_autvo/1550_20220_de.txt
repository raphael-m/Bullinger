<nr>[20220]</nr>
<ae>Ambrosius Blarer an Bullinger</ae>
(Winterthur, Ende September 1550.)
<vo>Zürich StA, E II 357a, 795.</vo>
Bl. III, S. 83f.
Mir ist ain usszug in yl zuͦkomen der antwurt, so von
chur- und fursten etc.
kai[serlicher] m[ajesta]t geben uff 26. septembris der
fürnemen articul halber;
habs warlich glich von hand lassen muͤssen und nitt mögen
abschriben, dann
allain sovyl, das die chur- und fursten sampt andern stenden
begerend, das
kais[erliche] m[ajesta]t dem bewilligten concilio dermassen
welle nachsetzen und
die sachen dahin befurderen, damitt dasselbig vermög jungst
allhie zuͦ Augspurg
gehaltnen richstags abschid angeordnet werde, welchs die
stend gewertig sein wellen.
Es ist aber etlicher churfursten bedenken, das, allerlay
irrung zuͦ verhuͤten,
die kai[serliche] m[ajesta]t erinnert werden soll, söliche
fursechung ze thain,
das die puncten, so hievor in concili zuͦ Trient
decidiert, nitt allso pro
decisis gehalten werden, sonder von neuwem furgenommen und
uff gnuͦgsam verhör
tractiert werden sollen und allso diß wörtle continuierung
gehorter gstallt erleuteret. (a.R.: N.. ..... .. ... !)
Es ist ouch vom mentzischen cantzler anzögt vor
kai[serlicher] m[ajesta]t, warum
das Interim an vyl orten nitt hat in das werck mögen pracht
werden, item warum
auch der gaistlichen reformation nitt hat mögen vollstreckt
werden, mitt
ettlichen gar schympflichen, lächerlichen reden, alls da er
von der gaistlichen
wegen reddt, das sy mitt irem lichtfertigen, ergerlichen
leben anderen ain böß
exempel geben. Ist durch doctor Albern geantwurt von iren
wegen, das inen gott
solichs verpietten wellte, das von den gaistlichen in gemain
mitt warhait
gereddt sollte werden, das sy mitt irem üppigen leben etc.
böß exempel geben
etc.; es möchtind vyllicht ettlich under inen funden werden,
die sich der
reformation nitt gemäß hielten etc. Item die exempten
gaistlichen weltind sich
durch die ordinari[-os oder ohne Endung?] nitt visitieren noch reformieren
lassen, um das sy vom
papst hoch begabt und privilegiert seind; sagend, man wellte
inen wider recht
thain, wann man sy allso reformieren wellt. Des dings ist
vyl. Was kai[serliche]
m[ajesta]t wyter daruff geantwurt und wie es alles
verabschidet seye, hab ich
noch nitt vernommen; aber die gaistlichen fursten verritend
ouch, und ist ain
ander tag uff kunfftig trium regum angesetzt.
Bullingero suo.                                       (a.R.:
.. .. .. )

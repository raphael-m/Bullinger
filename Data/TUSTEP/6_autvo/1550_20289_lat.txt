<nr>[20289]</nr>
<ae>Ambrosius Blarer an Bullinger</ae>
<od>(Winterthur), 22. Dezember 1550.</od>
<vo>Zürich StA, E II 357, 333. / Orig.(Aut.)</vo>
Bl. III, 95f. R.
S.  Quas tu 12. ad me dedisti, vir excellentissime, eas ego
heri primum a
cerdone Wilensi accepi; tanta est mercatorum fides scilicet,
quam praeter
cęteros mortalium sancte se colere iactitant. Quod
optimorum virorum Musculi
et Halleri ędes funestę iam esse desierunt, non tam
illis quam toti, quę
illic est, ecclesię gratulor, quam dominus aliquousque
correptam ne prorsus
cum mundo isto condemnet, totam, spero, ab exitiosa ista lue
propediem
repurgabit. Quamquam inter flagella ista et evaginatos
domini gladios, quibus
mundum nunc conficere pergit, is multo aliis tolerabilior
videtur bonis ac piis
hominibus, quo in pacis tranquillitate ac inter fratrum
consolatorias voces et
sacrarum precum patrocinia spiritum reddunt. Quid enim,
obsecro, aliud illos
manet, quos pestis reliquos facit, quam vel hostis vel fames
aut certe utrumque,
ut etiam exoptanda nobis esse videatur salutaris hęc
domini manus, si omnino
aliquo illorum extinguendi simus. Sed domini voluntas fiat;
cui sit gloria in sęcula. Amen.
Utinam Magdeburgensium animi, quos vere fortes et
excelso(s)? hactenus
praestiterunt, nunquam infringantur! Verum valde metuo (ut
homines sumus), ne
quid mille istę hostium artes, atroces minę ac
frequentes etiam
impressiones, deinde sociorum nonnullorum desertiones et
multum iam remissus
belli nervus<f1>Vgl. ^#/+Cicero,^#/- Orationes Philippicae, 5, 5 und s. HBBW XIV *** .<fe> labefactent tandem animos non cunctos ex unius
domini Zebaoth
auxiliari manu pendentes. Ah quam oportebat nunc nos pro
illorum constantia et
salute sollicitos esse in privatis ac publicis coram domino
supplicationibus.
Verum vix paucissimos invenias, qu s rerum istarum cura vel
leviter tangat; adeo
stupemus et plusquam saxei sumus ad ista membrorum Christi
et nostrorum
praesentissima pericula impendentiaque proxime excidia.
Quę res quid nobis
putas aliud portendit quam fore propediem, ut, qui nunc in
fratrum tantis
afflictionibus omni doloris sensu vacamus, nostra etiam
ipsorum mala nullo
prorsum nos miserante nimis quam graviter sentiamus? "Quia
nihil" (inquit
propheta) patiebantur supra contritione Ioseph, iccirco
inter primos captivi
abducentur. Ah servator Christe, remolli dura ferrea ac
velut glacie concreta
pectora nostra, ut vere doleant nobis utque ad nos quoque
pertinere, immo vero
etiam ad nos iamiam reditura credamus, quę nunc fratribus
nostris mala
accidunt, quo et illis fidelibus votis, quando aliter non
licet, adesse, simul
autem et a nobis seria maturaque resipiscentia imminentem
capitibus nostris iram avertere possimus.
Quę Anglum Gallo offerre scribis, ut etc., conatus sunt
plane digni christiano
rege, ut etiam nullum sit successus. Conservet is, qui
dedit, hunc animum
propagandi regni Christi desiderio adeo flagrantem, ut sit
vel unus aliquis
christianorum regnorum monarcha, qui summum illum regum
regem et dominantium
dominum Iesum Christum ex toto corde quaerat quique exules
et proscriptos ab
aliis Christi confessores sub alas suas hunc ipsum Christum
i[m]itatus colligat et defendat!
Tu, mi venerande charissimeque Bullingere, cum coniuge,
liberis totaque tua
domo, quam multum salvere iubeo, me meamque domum, cuius
bona pars ęgre valet,
medicę Christi manui, quam potestis officiose,
commendate, id quod cęteros
omnes administros tuos in opere domini ut faciant obnixe per
dominum obsecro et obtestor.
T[uus] Ambr[osius] Bl[aurerus].
22. decembris 1550.
(vor 331:)  Domino Heinricho Bullingero suo.
                  Tiguri.

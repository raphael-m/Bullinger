<nr>[20244]</nr>
<ae>Wolfgang Musculus an Bullinger</ae>
<od>Bern, 2. November 1550.</od>
<vo>Zürich StA, E II 359, 2865./ Orig.(Aut.)</vo>
S. D.  Vidi inquisitionem Hispanogermanicam, compater in
domino charissime, quam
huc legendi gratia misisti. Olfeci nequiciam monachorum
recordatusque sum
verborum Erasmi, qui anno 1533 ad Ioannem Cholerum,
praepositum Curiensem, qui
tum Augustae quoque praepositus erat apud S. Mauricium, ad
hunc modum scripsit:
"Video plane futurum, ut, si inclinent res Luteranorum,
exoriatur tanta tyrannis
monachorum, ut simus desideraturi Luterum." Res Luteranorum
in Germania sane
vehementer inclinant, et tyrannis ista monachorum, quam
C[aesar] pietatem verę
religionis esse iudicat, non solum iam exoritur, sed
grassatur etiam, et hanc
arbitror esse causam, ob quam regina Maria ex Augustanis
comitiis ex improviso
ad Batavos suos redire compulsa est; feruntur enim proceres
ipsius iique
praecipui a facie tyrannidis huius aufugisse interea, dum
C[aesar] et ipsa nescio quae in comitiis istis moliuntur.
Clades illa, quam per temeritatem suam incurrerunt
Magdeburgenses, dum consiliis
comitis a Mansfeld non obtemperarunt, maior est, quam
literae tuae habent. Nam
<gr> o Scertlinos</gr> hisce diebus ea de re ad me scripsit,
quae ex nobili
quodam Misnico accepit ad hunc modum: "Weither bericht er
mich, das denen von
Magdenburg vonn burgern und knechten bis in die 600 personen
umb seyen komen
vonn hertzog Jergen von Meckelburg dem jüngeren, welches
vater her[tzog]
Albrecht allwegen widder das evangelium und gut kayß[erisch]
gesyn. Aber
der alt hertzog Heinrich ist gut unserer religion unnd rych,
dißer verdorben. Ir
mögt wol glauben, das solche h[ertzog] Heinrichen und dises
handlungen
alle uß kay[serlichem] kocher unnd der pfaffen seckel unnd
anschlegen
angericht werden, in vorhaben, die christenleut muͤd zu
machen. Der allmechtig
verleyhe bessers. Doch seyen die von Magdeburg (denen auch
der graf von Manßfeld
und andere dißen ußfall widerratten) noch steif und manlich.
Summa, es sindt kriegsübungen; solche gaben gabt man in
solchem bretspil. Die
vonn Brunschwig und der hertzog haben mer dann zu einem
scharrmützel in beden
theilen biß in die 800 oder 900 mann einander erlegt. Sunt
generalia contraria.
Der bapst hatt h[ertzog] Heinrichen 7 fenlin knecht
versoldet, und er,
der hertzog, ist jetz zuͦ Augspurg und wurt gegen denen
vonn der stat verhöret;
die senndt auch mitt 21 pferden allda ankhomen. Magdenburg
und Bremen seind
vergleitet zu verhör uff 2. novembris. Haec ille ad me 21.
octobris, ex quibus
facile videre est, quid clades illa Magdeburgensis
effecerit. Timeo exemplum
vicinorum vestrorum Constantiensium. Quare orandus dominus
est, ut det illis
civitatibus non solum fortitudinis, sed et syncerę
communionis et consensus
summopere necessarii spiritum. Mechelburgensis ille nihil
horum tentasset, si
civitates istę maiori inter se consensu ac fide
cohęsissent. Et quem
consensionis spiritum illis apprecor, eundem apprecor et
nostris hisce
evangelicis rebuspublicis et ecclesiis. Virtus unita fortior
est se ipsa
dispersa; scopis dissolutis nihil est roboris.
Optime vale, compater in domino charissime. Pestis hic haud
quidem pleno impetu
grassatur, verum sic serpit, ut subinde non paucos abripit
idque ex vicinis
nostris. Quare in horas expectamus manum visitantis nos
patris nostri coelestis,
id quod ideo scribo, ut nos precibus vestris gratię
illius commendetis. Saluta
dominos ac fratres omnes d. Pellicanum, d. Theodorum, d.
Gvaltherum et reliquos
fratres et amicos. Bernę  2. novembris 1550.
W[olfgangus] Musculus, compater tuus in domino.
Clarissimo theologo m. Heinrycho Bullingero, Tigurinę
ecclesię pastori
diligentissimo, domino ac compatri suo charissimo.
       Tiguri.

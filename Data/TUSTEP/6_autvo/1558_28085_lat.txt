<nr>[28085]</nr>
<ae>Bullinger an Johannes Fabricius</ae>
<od>(Zürich), 24. Juni 1558.</od>
<vo>Zürich StA, E II 373, 71f.
/ Orig.(Aut.)
Gr.
II, 84 Exc.
S. D. Nihil habeo singulare, frater et compater charissime, dedi tamen has ad te, ne hic noster Lindinerus ad te rediret vacuus et omnino sine literis.
Vivimus hic per dei gratiam recte satis mitt müy und grosser arbeit etc.
Comitia celebrantur Badae; nihil audimus, quid agatur ibi.
Fama est petendum a rege militem Helveticum; nil certi assevero.
Rex Galliae prior suos eduxit exercitus ac Theodonis Villam (Diettenhoffen / a.Rd.) obsedit in confiniis Lothoringiae et Luxemburgensis ducatus ad
Mosam non procul a Mediomatricum urbe, quam Metim vocant.
Dicitur bombardis urbi admodum esse molestus.
Argentina sibi metuit ac praesidium 10 signorum sibi paravit, 6 extra urbem, in urbe 4. Ex Germania insignem equitatum dux Saxoniae iunior, electoris capti filius, et lantgravii filius duxere in Galliam.
Germanorum peditum dicitur Gallus habere legiones 10; legionem voco, quam hodie appellant "regimentum", 10 habens signa.
Philippus ad Traiectum Mosę (vulgo vocant Maßtrycht) ingentes facit
apparatus ac fortasse iam in Gallum movet.
Huius lugubris tragoediae auspex fuit, qui iam Romae veluti in ganea subat.
Dominus iustus iudex rependat ei.
A Theodonis Villa adversus rumor adfertur.
Alii enim dicunt oppugnatam et captam esse urbem magna cum strage Gallorum victorum, alii repulsos et frustratos aiunt Gallos sua spe.
-   Ex Vienna nunciatur metum esse, ne Ferdinandus persequtionem moveat in fideles, ne Turca quoque bellum inferat.
Quam vellem hoc tempore d.
Friderychum non
descendisse in illas partes, unde non citra ingens emerget discrimen.
Dominus illum tueatur et reducat! Duo eius pueri me insalutato et nihil tale merente discesserunt.
Scripsi ego, simulatque intellexissem discessisse, Friderycho et Caspari a Salis; literas misi ad amplissimum virum d.
Ambrosium Martinum, sed metuo, ne redditae sint istis iam in itinere existentibus; ea de re si quid habes certi, significa.
Ich bin gar nitt ze friden mitt den buͦben und denen, die inen glimpffind etc.
Habes hic
partem meorum laborum; alterius generis et copiosius opus deo volente brevi etiam accipies; in eo iam sudo.
Vive et vale cum omnibus bonis.
Scripsi festinantissime et pessime.
24. iunii anno 1558.
                                                Bullingerus tuus.
[Ohne Adresse.]

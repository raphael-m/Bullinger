<nr>[44094]</nr>
<ae>Johannes Haller an Bullinger.</ae>
<od>Bern, 28. November 1574.</od>
<vo>Zürich StA, E II 370a, 512. / Orig.(Aut.)</vo>
S. Quemadmodum mihi multo tempore nihil tristius accidit,
quam quod audirem te
cum tantis doloribus conflictari, ut etiam de vita
periclitareris, ita sane
nihil optatius contigit, quam quod ex postremis fratris mei
literis intelligerem
dolores illos remisisse et bonam spem esse, ut intra paucos
dies rursus munus
tuum obeas. Ut ergo prius pro salute tua apud dominum,
quantum quidem meis
precibus potui, intercessi, ita nunc eidem gratias ago
maximas, quod te rursus
erexerit, eundemque porro oro, ut tibi vitam proroget, vires
et valetudinem
conferat, ut ecclesiae suae et nobis omnibus quam diutissime
prodesse, auxilio
et solatio esse possis. Orant idem omnes pii et boni apud
nos, imo tota nostra
ecclesia.         Caeterum ut ex tua restitutione magnam
cepi voluptatem, ita ex
charissimi fratris nostri Tobię Curiensis morte maximum
cepi dolorem; video
enim, quomodo res ecclesiae illius habeant et quam sint
lacerę et pauci sint
boni, qui ex corde veritatem et integritatem ament, et licet
aliqui sint, quam
illi parum possint, quam late praevaleant alii, quibus alia
magis quam religio
cordi sunt. Dominum autem oro, cuius ecclesiae propriae
sunt, ut ille huic et
nostris omnibus semper optime prospiciat.
Quod ad nos, mediocriter habent omnia. Aroviam missi sunt
Diesbachus,
Gravenrietus et archigrammataeus; expectamus iam, quid inde
reportent.
Scaphusiani praeterita septimana hic fuerunt et petierunt a
nostris, ut suam
partem Paradysi ipsis venderent, et hoc obtinuerunt pro
duobus millibus aureis
Rhenensibus. Nescio, an idem a vobis petituri sint.
Curiensium tandem nostri
habuerunt rationem, quamvis nondum, quod sciam, donarium
illis certum destinatum sit; sed in procinctu res est.
De rege nihil accipimus boni. Avenionem descendit, partim ut
ibi voluptuetur
liberius, partim ut ex propinquo faces bello admoveat. Mira
feruntur de illius
crudelitate simul et luxuria. Citavit nostrum la Vallensem
ad se; ille se
excusavit. Ipse excusationem admittit, imponit vero illi
maximam pecuniarum
partem persolvendam. Nostri intercedunt, sed frustra,
opinor. Sabaudum constat
male erga regem esse affectum; miris enim ipsum fefellit
modis. Hatt mitt imm
vertuschet ettlich fläcken imm Bemund, Salüßen, Pineröl etc.
und ein groß
gschütz; ist als gegen einander abzwegen, und hatt imm der
Saffoyer das sin gen
hie diset birgs, und als er das sin dargegen gforderet im
Bemund, mag imm kein
bscheid werden, und sol sim legato, den er darumb zum künig
gschickt, dem herren
von Montfort, vergeben sin. Si iam ille non metueret
Hispanum et papam,
neutrales omnes in Gallia Narbonensi se illi traderent, et
haberet occasiones
rerum maximarum gerendarum. Sinit Sabaudus Colignii sua bona
sequi, quę sub
ipso habent, et familiariter illis scribit hospitiumque
offert; sed ill  melius
sibi cavent hoc loco. Aliud iam non occurrit.
Salutant te nostri omnes et salutem tuam domino commendant.
Bene vale. 28. novembris 1574.
I[ohannes] Hallerus tuus.
Clarissimo viro domino Heinrycho Bullingero seniori, domino
compatri et affini
summa mihi semper observantia colendo.
        Tiguri.

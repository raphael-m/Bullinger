<nr>[31172]</nr>
<ae>Mathieu Coignet an Bullinger</ae>
<od>
St.
Germain, 7. November [1561].
<vo>Zürich StA, E II 338, 1592. / Orig.(Aut.)
S. Binas abs te accepi literas scriptas 21. octobris cum ea, quam scribis d.
Petro, qui nunc est in itinere, et intra dies paucos spero incolumem ad vos rediturum.
Absens eram, cum discessit, et cum eius equos remisi, non fuit integrum illum videre; sed vos brevi videbo domino volente.
Cęterum de iis, quae de expeditione Germanica scripsisti, gratiam habeo.
Ob simultates aliquas et privatas iniurias ea excitari suspicor et spero causam Glaronensium pacatum exitum habituram.
Prudentes enim
omnes Helvetii satis intelligunt, quo in periculo eorum ditio collocabitur quotque sequentur incommoda et calamitates, si illos audiant, qui pretextu religionis turbas movere volunt et amicitię iura violare.
Philippum audio valde angi et sollicitum esse, ut pontificis auctoritas sarta tecta maneat, et in hoc incumbit, ut ministri omnes et qui secus quam in suis regionibus evangelium annunciant, eiiciantur e Gallia et severissime puniantur, qui a Romana sede deficiunt, et profitetur se inimicum
fore omnium, qui illis favent.
Ob institutum colloquium in Gallia episcopi Hispani nondum ierunt ad concilium; ex illis sunt deputati archiepiscopus Grenade, episcopi Salamenqua, Leon et Doviedo.
Ignis exussit magnam partem urbis Vallidolit.
D. d.
consulibus et amplissimo magistratui et symmystis salutem multo cum foenore reddas et nostri memor ores tuis in precibus.
Bene vale.
Apud Sanctum Germanum  7. novembris.
                                                                Tuus ex animo Coignetius.
Quod intellexeris ex Rhetorum dieta et Heremitarum rescribes.
D. Heinricho Bullingero, ex[c]lesie Tigurine pastori vigiantissimo.
Tiguri.
Zurich.

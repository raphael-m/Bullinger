<nr>[41083]</nr>
<ae>Bullinger an Hans Rudolf Bullinger.</ae>
<od>(Zürich), 18. September 1571.</od>
<vo>Zürich ZB, Ms F 37, 580. / Orig. (Aut.)</vo>
Gott mitt uns. Dise zwen mine sün Uͦlrich und Heinrychli
kummend zuͦ dir mitt grossen fro^iden. H. Haller und ich
habend schwarlich Ludwigen erbätten, das er Heinrychli
erloupt; huͤt und morn hand sy urloub, amm donstag söllend
sy widerumb heym kummen. Lyd dich rächt mitt inen. All unser
volck gruͤst, und diewyl du so wol gevatter Hansens
darffst, hab ich zuͦ gevatter Reglenn gesagt, sy sölle
hütt
Alwinnen und die volgenden tag Heinrychen, deß wir wol
zuͦfriden sind, und wirt sy alles wol ußrichten und rächt
machen. Nuͤwer zytung hab ich nüt dann dises gegenwirtig;
das schick mir by den knaben widerumb.
Und gott sye mitt dir, Susanna und Lisenbethli; die gruͤß
uns allen, ouch gevatter Hansen und all din volck.
Datum zinstgas  18. septembris 1571.
Bullinger.
Minem fürgeliepten sun Hansen Rodolffen Bullingern,
pfarreren zuͦ Berg.
Berg.

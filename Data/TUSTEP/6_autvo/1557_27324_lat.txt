<nr>[27324]</nr>
<ae>Primus Truber an Bullinger</ae>
<od>
Tübingen, 20. Dezember 1557.
<vo>Zürich StA, E II 345, 432. / Orig.(Aut.)
S. D. Reverende ac doctissime mi domine Bullingere, postquam non solum ex humanissimis litteris tuis ad me sepius scriptis, sed etiam ex consultatione et relatione optimi atque eruditissimi d.
Lelii certo cognovi me abs te synceriter diligi at mea unsulsa et incongrua scripta ad te aliquoties transmiss   placere ac grata esse.
Quare non potui non has ad te per pręnominatum Lelium nostrum, qui hodie ambo e Tubinga, ille ad vos, ego Campidunum versus discedimus dare hicque te fatio certiorem me
absolvisse 4 evangelistas et Acta apostolica et excusisse typis, quibus adieci longissimam pręfationem, in qu   pręcipuos et necessarios locos theologicos tracto, inter quos est etiam tua illa eruditissima et piissima pręfatio in Iohannem et integra de verbo ad verbum traducta, et prędicta pręfatio habet 25 folia.
Traduxi etiam illud compendium et scopum totius sacre scripture ex vestris Bibliis et posui in primum folium mei Sclavici libri loco illorum trium foliorum Germanicorum, quod
illa Germanica, non propter meos Schlavos, sed propter superattendentes typograhię, ut ex illa prefatione Germanica intelligant me nihil contra Romanum regem scribere, edidi; nam neque Noribergenses neque Hallenses ante annos 7 volebant permittere, ut meus rythmicus catechismus Shclavicus ab eorum typographis excuderetur, qui sciebant me esse sub indigna(tio)ne regis, a qua et sibi timebant.
Incepi etiam excudere annotationes breves in dominicalia et festivalia, ut loquuntur, evangelia; sed
eas non potui iam absolvere.
Relinquo illas cuidam studioso populari meo commisique, ut eas corrigat.
Hec volui tibi significare, quia scio istum meum laborem tibi placere.
Quo autem certior fias me vera dicere, mitto 3 prima folia mearum editionum.
Ex tertio, quod caret Germanico titulo, ex concordantiis sive locis citatis in margine adpositis facile inetlliges, tum etiam ex divisione illud tuum compendium esse.
Animadverti aliquantulum ex quibusdam coniecturis quandam simultatem esse inter te et Vergerium, licet ipse Vergerius quicquam mali me praesente de te nunquam sit locutus.
Rogo itaque atque moneo, velis et tu humanos pravos affectus domare, quod et Vergerius facturum mihi pollicitus est.
Scio Vergerium uno vel altero vitio adhuc sicuti ante regenerationem laborare; quod autem esset hypocrita vel clancularius papista, hec pessima nota sibi falso impingitur.
Reliqua omnia ex d.
Lelio liquidius
cognosces.
Commendabis me domino honorando seni Ochino et reliquis dominis meis et fratribus, tuis commilitonibus, sedulo.
Ex Tubinga pręcipitanter 20. decembris 1557.
T(ue) r(everen)de dominationis obsequiosissimus Primus Truberus.
Scripseram ad te ante 9 hebdomadas per Mathiam Rotto Lindaviensem, quae in patria mea cum Turcis hoc anno patrata sint et quomodo Vienne meus doctus conterraneus religionem nostram in publicis disputationibus cępit tueri.
Illa scripta si habueris, quando poteris, mihi significato.
Eruditione et pietate viro clarissimo domino Heinricho Bullingero, ecclesiae Tigurinę pastori fidelissimo, domino et pręceptori meo observandissimo.
Tiguri.

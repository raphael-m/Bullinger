<nr>[22089]</nr>
<ae>Johannes Gast an Bullinger</ae>
<od>Basel, 18. April 1552.</od>
Zürich StA, E II 366, 95. / Orig.(Aut.)
S. in domino. Accepi literas tuas cum libello 17. aprilis a
tabellario vestrate; sed nunc temporis legato absente et
Lugduni degente non possum ei commode offerre nisi per
publicum nuntium, quem in singulas horas expectamus. Abiice
omnem curam; ego curabo, ut libelli probe muniti in manus
legati perveniant, etsi nihil adhuc apud me constituerim,
quid cum libello regi inscripto agere velim, quum rex
expectetur et forte per Alsatiam ducturus est exercitum:
possem commodius Schertlino mittere, sed deliberabo quid
agendum.
Doleo ex animo Anglicam populi inconstantiam et crudelitatem
in optimos viros: mallem habitare apud Turcam et tutior
fortassis essem quam apud illum populum, qui perpetuo
seditionibus variis tumultuatur. Putas tu evangelium diu
apud tales mansurum, qui non semel reformationem
instituerunt, quam mox levi ex causa abrogarunt?
Nova hęc habeo: Aiunt Gonzagam in arce Mediolani
suspensum a Cęsareanis; volunt enim tradere arcem Gallis
et multi alii in quatuor secti sunt partes. Granvellae
filium praeterea aiunt a Caesare decollatum eo, quod
induxerit Caesarem, ut Germanis vincula iniiciat expellatque
concionatores.
D. Schertlini tabellarius suspensus a nobili de Granwill.
Turbas excitabit in Hungaria nobilis iste absque dubio; nam
nobiles quosdam expetant e
Schertliniani, quos impunitos non dimittent. Mandavit
episcopus et reliqui proceres, ut omnes nostri in Alsatia
victum parent nescio quibus. Es sol ein jetlicher bur zwen
segk mit mel in sym huß haben; wers nit vermag, so sol der
reicher bur im fursetzen; das ist um Palmarum gebotten. Sunt
in magno timore rustici. Argentina tria signa habet, quos
iussere migrare in pfafforum domos. Rex Galliae in nanse
est, munitissimo oppido. Metis se dedit. Propediem aut Rheni
flumen transibit aut Belgas petiturus est. Magna pecuniae
apud nos est, quam missuri sunt regi, quum superaverit
Alpes. Brentius cum ministris Argentoratensibus nondum est
Tridenti auditus. Legatus Argentinensis Sleidanus rediit et
dicit propediem redituros concionatores infecta re.
Considera, quid instituant episcopi illi fallaces. Qui
redeunt e Tridento nihil de apparatu Cęs[areae]
m[aiestatis] se vidisse dicunt; alii dicunt illum
iam pridem mortuum, alii vero alia, prout vulgus solet.
Vale. Plura data occasione.
Nescio, quos velis libros; significa. Literas enim tuas non
potui reperire. Mitto autem unum et alterum, ne omnino
vacuus domum redeat tabellarius. Basileę  18. aprilis
1552.
T[uus] Gastius.
Polonię statum nosti ex Cęlio et Moscovitarum cum
Polono belli initia.
Dem wolgelerten herren herren Heinrychen Bullinger, mynem
gunstigen herren, zuͦ handen.
                                         Zürich.

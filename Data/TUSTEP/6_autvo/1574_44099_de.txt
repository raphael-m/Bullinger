<nr>[44099]</nr>
<ae>Bullinger an Hans Rudolf Bullinger.</ae>
(Zürich,  1574.)
<vo>Zürich ZB, Ms F 37, 581. / Orig.(Aut.)</vo>
Gott mitt uns. Fürgeliepter sun, diewyl ich nitt wyl hab,
dir uß den brieffen
ein extract zuͦ machen, so schicken ich dir die brieff,
die mir der tagen worden
sind, selbs, doch mitt denen gedingen, das du sy uß diner
hand nitt lassist und
nieman aller dingen offnist,  - wol magstu die nüw zytung
ußzeychnen und
mitteylen, wem du wilt,  - demnach das du mir sy all
eigenlich wol versorget,
wie bald du kanst, wider schickist etc. Sunst habend wir die
tag gelassen, und
stadt zimlich wol. Gott gäbe bestand in allem guͦten.
H[errn] Hansen
Hugen zuͦ Glaris ist verbrunnen sin huß,* (* a.R.:  =
1574.) und was er gehept;
ist mitt wyb und kinden schwarlich uußkumen. Gott tröste
alle bekümmerte. Sontag
zuͦ nacht umb die 12 habend wir och ein brunst hie gehept,
deren Hans Petters
Eberharts zuͦgen ampt Trummetter huß in grund verbrunnen,
und was er darin
gehept; ligt vor dem Augustinerthuͤrli näben S. Anna in
einem hüpschen garten
an der statt graben etc. das frylich wol yederman zum fhüwr
guͦt sorg haben und
gott bitten sol, das er uns behuͤte.
Diser zyt hept man an trucken Josiae latinisch buͦch wider
Jacobum Andreae und
andere mitthafften, ouch min buͤchli tütsch eiusdem
argumenti; wirt ettwan 7
oder 8 bogen wol alls bald minder; dann unser widerparth die
sach so grob macht,
das wir nitt me nitt nun schwigen mögend, sunder och nitt
söllend. Schicken dir
hie uß einem getruckten buͦch Jacobi Lachneri ein
abgeschrifft deß; die schick mir bald .....
Minem lieben sun Hansen Rodolffen Bullingern, pfarrern
zuͦ Berg im Flaachtaal.
[Der Schluss des Briefes ist abgeschnitten.]

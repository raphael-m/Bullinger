<nr>[23101]</nr>
<ae>Pier Paolo Vergerio an Bullinger</ae>
<od>Tübingen, 24. juni 1553.</od>
<vo>Zürich StA, E II 356, 572. / Orig.(Aut.)</vo>
Scripta iam epistola constitui mittere certum nuncium, qui
Iosiam meum deducat, quum sit scriptum: Vhe soli, quoniam,
si ceciderit, non est, qui sublevet eum. Tu vero poteris ad
me per hunc ipsum nuncium non modo scribere, sed mittere, si
quid forte alicunde supervenisset literarum mihi
inscriptarum. Utinam scripsisses de Catalogo, quod te rogavi
et mihi promiseras te esse facturum; nam posses nunc
mittere, et ego imprimerem recta. Scribe, si quid habes ab
Italia rerum novarum, praesertim quisnam fuerit suffectus
dux Venetorum. Iosias tibi dicet, quid cogitarim de eo; tu
eum audi et scribe omnino, quid sentias; mihi certe non
videtur spernenda tam bona occasio; sed tu plus vides. Vale
et salve. Tubingae ipso Ioannis die 1553.
Vergerius.
Clarissimo viro d. Bullingero.
                          Tiguri.

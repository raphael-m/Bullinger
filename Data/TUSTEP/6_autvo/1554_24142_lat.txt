<nr>[24142]</nr>
<ae>Sebastien de l'Aubespine an Bullinger</ae>
<od>Solothurn, 26. Juni (1554).</od>
<vo>ZÃ¼rich StA, -E II 359, 2914. / Orig.(Aut.)</vo>
S. P.  Statueram ex conventu Badensi vos invisere; sed tot
bellicis tumultibus obruimur, ut non licuerit. Spero tamen
brevi fore; nam scis proxima alia esse commitia indicta nec
etiam rationem ignoras, quam rogo cum omnibus bonis velis
diligenter et serio ponderare, ne quid inde ex pace publica
perturbetur. Scis artes Caesaris et quantum delect[et]ur
civilibus discordiis. Novi si quid habeo, ex memoriali hic
incluso videbis, quare non addo; communicabis et offeres, si
placet, dominis, inter quos multum saluto dominum vestrum
consulem Hab[ium], qui vir et probus et integer est. Raptim
ex Soluturo  26a iunii.
Tuus semper Bas[safontaneus] s[cripsit].
Scis marquionem iterum victum, fugatum et Schevinfurdium
occupatum exustumque. Brunche ........ ille iterum occupat
thyrannidem in Germania et plus sibi ab illo timent
principes quam ante marquione nec sine causa; est enim totus
Caesarianus et nebulo, si quis alius; nosti hominem.
Optimo viro domino Bulingero.
                  Tiguri.

<nr>[25131]</nr>
<ae>Fridolin Brunner an Bullinger</ae>
Glarus, 26. August [1555 - 60].
<vo>Zürich  StA, E II  377, 2396. / Orig.(Aut.)</vo>

Tibi non ita pridem scripseram, vir venerande, consulem
Scudum me improvisum imparatumque de rebus religionis, de
quibus apud plerosque concertatio est, ad colloquium
vocasse, in quo suę et nostrę religionis primarii non
pauci una cum consulibus praesentes fuerunt. De his cum a me
certior factus eras, postulasti a me, ut tibi quam primum
meam super his responsionem scriptis communicarem.
Obsecundare tibi in hoc lubens sum paratus. Mitto igitur
tibi de tribus articulis, de quibus conseruimus, fidei
meę
confessionem et responsionem. Si non sum bene locutus aut
non de rebus divinis orthodoxe sentio, fac corriggas et
limam adhibe. Ad haec, qualiter apud nos res nostrae sese
habeant, longum et taediosum foret enumerare. Literarum
autem lator nomine Baltizarus Herus, vir equidem valde
syncerus et pius evangeliique fautor et promotor apud nos
fidelissimus, tibi omnia* (*a.R.omnio) ordine, vere et ad
longum suffic enter enarrabit. Fac, obsecro, huic clementer
porrigas aures; ille novit te de omnibus exacte informare.
Huic adhibe fidem, et si sunt arcana, in sinum eius tuto
committere vales; est enim vir prudens et bonus, qui eciam
reipublicae nostrę et negotio evangelico  merito columen
dici posset. Ob id de his multa scribere nunc supersędeo.
Oratum demum te volo, ut per tabellarium me certiorem
facias, an Parisiorum doctorum (de rebus religionis
dispiciendi) conventus firmus sit necne. Datę  26.
augusti Clarone.
Fridolinus Fonteius, verbi minister apud
Clarones, tui observandissimus.

Docto et amplissimo viro d. Henricho Bullingero, apud
Tigurinos pastori vigilantissimo.
                                       Zürich.


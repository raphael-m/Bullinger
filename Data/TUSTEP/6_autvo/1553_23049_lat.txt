<nr>[23049]</nr>
<ae>Gervasius Schuler an Bullinger</ae>
Lenzburg, 12. April 1553
<vo>Zürich StA, E II 361, 353. / Orig.(Aut.)</vo>
S.  Donavit me nuper Rudolphus Gvalterus, vir certe in
domino mirę pietatis et eruditionis, suis homiliis in
canonicam divi Ioannis evangeliste scriptis, quo dono supra
modum animum meum exhilaravit. Dominus rependat illi iuxta
divitias gratiae sę. Accepi item abs te Periochen, eque
mihi gratum donum; perge pene redivivus agere, quod hactenus
fecisti, et causam Christi vivificare et Gervasium tuum
pristino amore prosequi. De Ioanne Iungio, Aroviensis
ecclesię ministro, quid acciderit, ex Gvaltero michi
charissimo percipias. Certe non pauci ex ministris Bernensis
ditionis insinceriter ambulant. Cave veterem Tigurinę
ecclesię morem de celebrandis synodis ulla occasione in
spongiam abire permittas. Res est profecto ecclesiis perquam
necessaria. Wir läbend und gruͤnend wie die dätelkolben im
weyer. Convenimus bis in anno capitulatim, sed nimis frigide
omnia aguntur, mutuo nudi.........  nulla iusta adhibita
lima, paulo (ut moris est) sęveriores et doctiores
ridentur, deest authoritas magistratus. prefecti hinc inde
connivent in nostra vitia, ut eo illis liceat liberius
nepotari. In summa: quemadmodum sacerdos, sic et populus,
und wo man nitt ein maal stattlich dorzu thun, wirt es der
tagen eynest gros unruw bringen. Hęc tibi ut veteri amico
in sinum loquor. Ego ut advena in terra hac parum proficio
apud meos Lentzburgenses, quanquam nullos labores detrectem
subire; usque adeo inolevit luxus et veritatis neglectus.
[Ora] tu pro me dominum, ut per patientiam actionis finem
perferre valeam. Vale, amice incomparabilis, cum tota tua
familia. Date Lentzburgi  12. aprilis anno 1553.
Gervasius tuus.
Ornatissimo viro Heinricho Bullingero, Tigurinę
ecclesię
fideli ministro, domino praeceptori et veteri amico
charissimo.                                  Zurch.

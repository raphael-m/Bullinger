<nr>[18153]</nr>
<ae>Eberhard von Rümlang an Bullinger</ae>
<od>(Bern), 9. Juli 1548</od>
<vo>Autograph: Zürich StA, E II 360, 677. (Siegel....)
<dr>Ungedruckt</dr>
<re>Regest</re>
<tx>Gratia et pax a domino, Bullingere integerrime
omnibusque modis reverende et excolende. Intellexi ex
scriptis tuis ad D. Hallerum redditis calamitosam
evangelicę veritatis cladem et efferatam rabiem atque
truculentiam, quam Carolus, lupus immanissimus, contra
Christi oves instituit, qui cum blandis verborum lenociniis
hactenus nimium credulos dementarit, tandem, quę
occultata falsa simulatione delituerant, rebus suis omnibus
(ut ipse censet, stabilitis sese diutius retinere nequeunt,
quin sese iam cum magno multorum periculo prodant. Itaque
decebit nos Satanę insultus vilipendere et seria oratione
pro adiutorio dominum interpellere eaque prorsus, quę
sunt poenitentię exquirere et ad ea conniti atque deinde,
quicquid accidat, solida spe concepta in dei gratiam magno
animo expectare, quid deus operari velit, qui mirabiliter
agit, qui dignetur nos reddere imperterritos et constantes,
ut, si coelum ruat, non extimescamus. Providit dominus
terminum huic bestię, quem non transibit. Quodsi deus
requireret nos in periculum, tum oporteret notram operam
impendere, quo hoc scelus compesceretur. Quis non exoptate
et erecto atque magnanimo pectore id prestaret?
Effoeminatorum est mortem exhorrescere pro scelerato
Cęsaris conatu; nescit ut suo successu, dei pupillam
Satanico fastu non reveretur. Sed ecce invocamus dominum
fiducia certa; aderit nobis, non sinet tam innania scelera,
quae imbelli plebeculę intorsit, inulta. Quodsi dominus
nos in partem huius negocii vocare velit, sumus in procinctu
parati potius mori quam in nos grassari hanc bestiam
Babylonicam pati.
^$ D. Musculum in sua afflictione consolare; habebit apud nos
locum. Accesit me D. Hallerus et ostendi literas, quibus
lectis consilium dedi, quod illi placebat, et omnes literati
laborabimus, quo Musculus noster fiat, quem semper ob
eruditionem et candorem, quem ex scriptis sentire mihi
videbar, maxime feci, licet in re sacramentaria nimium
Vertumnis<f1>Vertumnus: Gott des steten Wandels; vgl. Adagia, 2, 2, 74 (LB II 473).<fe> accedere (fortassis immerito; nam non meum est id
iudicare) visus sit. Sed quicquid sit, si bene sentit, nam
nosti nos adhucdum esse tenellos, impendemus operam sedulam,
quam et brevi senties, ut confido, nun fuisse inanem.
^$Interea salutabis meo nomine D. Musculum et omnes fratres,
quos omnes integros exopto, et omnes nos ad Christi crucem
accingamus, quam ubi in fauces Satanę impegimus,
evanescit prorsus ad nihilum.
^$Vale in domino. Raptim.
^$Datum 9. iulii anno 48.
<un>Tuus totus Eber(hardus) a Rümlang.
<lz>[Adresse] Vigilantissimo et integerrimo viro D.
Heinricho Bullingero, ecclesię Tigurinę pastori
primario, domino et patrono suo semper colendissimo.

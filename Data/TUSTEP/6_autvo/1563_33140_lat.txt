<nr>[33140]</nr>
<ae>Matthias Erb an Bullinger</ae>
Rappoltsweiler, 5. Oktober (1563) / frühestens 1563,
wahrscheinlich 1563.
Zürich StA, E II 361, 284. / Orig.(Aut.)
Gratia filii dei tecum.
Venit ad me mulier illa stans in
procinctu, adeo ut plura scribere nequiverim.
Sed haec paucis:
Ecclesia nostra salva est cottidieque gliscit, reformata, quantum
attinet ad sanam doctrinam et administrationem sacramentorum, ad
modulum vestrę ecclesie.
Faxit deus, ut perseveremus.
Heri
mortuus est Adam Diem, cancellarius, pietatis et scholę
adversarius, et ni matrona dei auxilio constanter restitisset,
dudum actum fore de religione.
Non est, ut plura scribam de
moribus illius, ne videar mortuis detrahere.
Gratulantur, imo
triumphant omnes cives, quasi ex carcere liberati essent etc.
Herus noster forte cum Caesare hiemabit; est enim sesquimenses,
quod abiit.
Wir hoffen all, er soll der religion halber ettwaß
wyters erlangen etc.
Vale sospiter, vale ter quaterque, saluta fratres.
Mulier urget
et plene humeros premit etc.
Rapoltsville  5. octobris.
Tuissimus Erbius.
Eruditione pietateque eximio theologo d.
Heinrycho Bullingero,
antistiti ecclesie Tigurinę, suo fratri.

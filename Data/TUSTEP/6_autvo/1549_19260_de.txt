<nr>[19260]</nr>
<ae>Schultheiss und Rat zu Bern an Bullinger</ae>
<od>[Bern], 26. September 1549</od>
<vo>Autograph: Zürich ZBZ, Ms. F37, 80.(Siegel...)</vo>
<dr> <dr>
<re> </re>
<tx>Unnsern frünttlichen gruͦs unnd alles guͦtts zuvor.
Wolgelerter, ersamer, wyser, sonners günstiger, lieber herr unnd
gutter fründ. Es hatt der unnser Christen, pfaff vonn
Lenntzburg, an unns pittlich von wägen sines suns Hannsen, so
zuͦ Zürich studiertt, gelanngtt, damitt wir ime den uff
unnsern costen abnemmen, erzüchen unnd bruchen weltind; dann er
guͦtter hoffnung, das er unns erschließlich unnd tugentsam sin
wurd. Diewyl dann wir den jüngling gar nitt erkhennen, deßhalb
nitt wüssen mögen, wie er sich tregtt unnd haltett unnd ob ime
dem vatter disßvals uff guͦtte hoffnung ze willfaren, begärn
wir an üch gantz frünttlich, ir unns hierob deß jünglings
haltung unnd hoffnung wegen, wie es umb inn gestaltett etc.,
verstenndigen wellind, unns hienach ze halltten wüssenn. Hier n<
bewyst ir unns früntlichen dienst umb üch willigklichen ze
gedienen. Siennd hiemitt gott dem allmechtigen inn trüwen
bevolchen.
^$Datum 26ten septembris 1549.
^$Schultheis unnd rhatt zuͦ Bernn.
<lz>[Adresse ...]: Dem hochgelertten, ersamen, wyse[n<] Heinrich
Bullinger, unßrem besonnders lieben hernn unnd g[uͦtten]
fründ. Zürich.


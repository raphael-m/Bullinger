<nr>[31019]</nr>
<ae>Mathieu Coignet an Bullinger</ae>
<od>
[Solothurn, zw. 29. und 31. Januar 1561].
<vo>ZÃ¼rich StA, E II 368, 462. / Orig.(Aut.)
S. Cum tuis literis scriptis 27. huius mensis, que restabant folia, recepi et legi omnia magna cum voluptate.
Nomen regis Navarre nunc non occurrit; sed satis erit, si inscripte sint regi Navarre; nullus enim honorabilior titulus.
Per fratrem curabo, ut fiat, quod visum tibi erit.
Tuas puto illi literas fore gratissimas et fructum allaturas; rempublicam praeterea eo officio tibi devincies.
D. Redonensis episcopus lubentissime leget.
Is Vienna scribit ad me 8. huius mensis pontificem duas misisse
bullas, unam indulgentiarum aut iubilei, quam puto te vidisse.
In altera, quia principes novam postulabant indictionem, non continuationem, iis verbis usus est: "Indicimus sublata omni suspensione." Ipse existimat neque esse, quare de nova indictione tantopere contendamus, neque quare illi recusarent.
Putat imperator, quod stabit per illa verba "sublata omni suspensione", quominus consentiant Germani.
Ex tribus pontificis internunciis, qui tum ibi erant, duo constituebant ire per totam
Germaniam, ut intimarent consilium omnibus principibus confessionis Augustane et aliis.
Noluit ferre imperator, ut prima bulla Vienne, quod nimis expressa fuit mentio continuationis in ea.
Metuunt a Vayvoda et Transsilvania.
Dux Mantuanus ducturus filiam est imperatoris.
Scripsit rex Genevensibus, ne permittant, ut concionatores tumultus moveant in Gallia, sed revocent, qui seditiones suscitare cogitarent.
Regine misi, que semel ad me scripseras ea de re.
Petunt status amnistiam.
Sunt, qui
petant templa, ubi pure concionetur et administrentur sacramenta et adsint officiarii principes, quo certius cognoscant, quam pacem optent, qui evangelici vocantur, et abhorreant a tumultibus.
Expecto, quid de ea re actum erit.
In bona spe sunt pii omnes.
Salutabis amplissimum senatum et amicos omnes.
Bene vale.
                                                        Tuus ex animo.
(Von a.Hd.)  Domino Henrico Bulinghero, ecclesiae Tigurinae pastori vigilantissimo.
^$Tiguri.

<nr>[20293]</nr>
<ae>Philipp Gallicius an Bullinger</ae>
<od>Lavin, 27. Dezember 1550.</od>
<vo>Zürich StA, E II 365a, 485.</vo>
Gr. I, S 188.
S.  Vir humanissime, quoniam certum sum nactus nuntium, duos
hos iuvenes hinc
Basileam, istac transeuntes, recta pergentes adductum huc
domum scolasticum
quendam nostratem infirmum, piaculum existimavi nihil ad te
scribere, etsi satis
alioqui sis occupatus, probe scio. Quid scribam? Omnia bona
tibi doctisque
omnibus istic a deo precamur, quotquot evangelium domini
praedicamus in
Ingadina. Praeterea nos omnes hic belle valemus, sic visum
domino, suntque sana
omnia in tota Ingadina et pestilencię adhuc intacta.
N[am] quid alibi in
nostris Foederibus fecerit deus sua illa virga, [tibi] est
iam dudum notum.
Evangelium in Ingadina nunquam melius habuit, gracię deo.
Postremo, si quid
est, quod nos scire bonum existimaveris aut nobis imperare
volueris, scribe et
iuvenibus his trade. Animus mihi est vere novo istuc
pergendi visum, nuncubi
locus sit, cui possim idoneus esse per te. Sunt enim mihi
filii quinque, quos
cupio, ut discant Germanicam linguam melius, quod hic
consequi non possunt. Deus
optimus maximus te, virum omnimoda erudicione circumspectum
et diligentem
enarratorem evangelii filii sui, diu conservet incolumem cum
omnibus literatis
et bonis istic. Vale, vir integerrime, et Philippum tuum
redamare non desine. Ex
Lavino Ingadinę Inferioris, die  27. decembris anni 1550.
Vetus ille tuus Philippus Gallicius,  quem semel pro
amico habere iam olim es dignatus.
Omnimoda doctrina pietateque praedito d. Heinricho
Bullingero etc.   Tiguri.
An maister Hainrich Bullinger.

<nr>[30094]</nr>
<ae>Thomas Naogeorgus an Bullinger</ae>
<od>
Backnang, 4. Juni 1560.
<vo>Zürich StA, E II 345, 468. / Orig.(Aut.)
<dr>Druck: Leonhard <i>Theobald,</i> Das Leben und Wirken des Tendenzdramatiker der Reformationszeit Thomas Naogeorgus seit seiner Flucht aus Sachsen, Leipzig 1908, S. 93f<k>Nach Zürich ZB, Ms S 97, 75</k></dr>
S. D. Scripsissem tibi libenter, doctissime Bullingere, ex mercatu Francofordiano; verum ego paulo ante mercatum eram Argentinę conditionis scholasticę causa, quam tamen laborum magnitudine territus repudiavi, quod me iam fecisse poenitet.
Domum reversus neminem reperire potui, qui Farncofordiam iret; omnes enim ante biduum erant profecti.
Nunc, quando tabellarium Basileam mittere cogor, has quoque per eum ad Oporinum misi, ut inde ad te pervenirent.
Quod vicem meam una cum symmystis doles
omnemque operam tuam polliceris, vehementer mihi gratum fuit magnaque me affecit leticia.
Agnovi animum vestrum non solum synceris piisque studiis deditum, sed etiam fraterna pręditum charitate magnasque vobis ago gratias.
Princeps noster sibi persuadere non patitur me cum Brentio aliisque ministris idem sentire de coena domini; obiicitur mihi satyra, cuius initium est: "Absona proloqueris", in qua manifeste dissentiam a Brentio, neque ego is sum, qui veritati repugnem.
Relicta igitur
Stutgardia in parvum me contuli oppidulum tribus a Stutgardia milliaribus nomine Pagnang, ubi meo (quod aiunt) succu vivo divinum expectans auxilium.
Est mihi magna librorum sarcina, sunt quoque et alia domestica impedimenta, quę me longius abire non patiuntur in pręsentia, nisi venditionem haberem alicubi certam.
Huiusmodi ambire hactenus in Palatinatu non potui propter subortum hulcus in dextro pede.
Cęterum eo persanato videbo, num uspiam mihi locus pateat.
Interim si quid vos certi
videtis, dignamini mihi significare.
Idem hulcus me tenuit quoque, quominus istuc sim profectus, uti ipse invitas; invasit me profecto incommodissimo tempore contumaciterque sanitati et medicamentis repugnat.
Dominus det meliora, quęso, ut nempe valeam ipse meęque familię prospicere possim.
Bene vale, charissime frater, meique memor esto.
Datum in Pagnang, 4. iunii 1560.
Saluta symmystas tuos meo nomine.
                                                          Thomas Naogeorgus tuus.
Domino Heinricho Bullingero suo.
^$Zürch.
<k>Der nächste Brief des Naogeorgus an Bullinger ist vom 4. September 1560 [fehlt in vorliegender Datei HBBW] und wurde ebenfalls von Theobald gedruckt: Druck: Leonhard <i>Theobald,</i> Das Leben und Wirken des Tendenzdramatiker der Reformationszeit Thomas Naogeorgus seit seiner Flucht aus Sachsen, Leipzig 1908, S. 94f - Nach Zürich ZB, Ms S 98, 45. Es ist der Letzte an Bulinger gerichtete Brief den Theobald veröffentlicht hat.</k>

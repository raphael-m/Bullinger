<nr>[27242]</nr>
<ae>Johannes Ehinger an Bullinger</ae>
<od>
Augsburg, 6. Oktober 1557.
<vo>Zürich StA, E II 345, 438.  / Orig.(Aut.)
Salus in Iesu Christo, qui vera et unica salus est.
Reverende vir, non possum mihi temperare, quin nacto grammatophoro nonnihil ad humanitatem tuam scribam, idque partim, ut amorem meum erga te contester, partim ut memoriam mei apud te reficiam.
Mirum in modum ingratus ergo sim, si in oblivia abire paterer tuam erga me humanitatem comitatemque, et est, quod te deamem ob peramica adeoque fraterna beneficia, que olim expertus sum in rerum mearum undis.
Vale in Christo salvatore una cum familia tua
quam foelicissime.
Raptim ocyssime Auguste 6. octobris anno 1557.
Chrystophero nostro dedi 1 fl.
pro pyreto novo, 1 fl.
pro calceis et nonullis(sic?) baciis, quos debuit matri suę familias, item 1 fl.
pro restaurandis caligis, facit 2 fl.
Hec autem non scribo exigende pecunie caussa, sed ut cognoscas, quam difficile sit eciam iuveni hic in tanta penuria rerum Auguste habitare.
Iterum vale et salutabis mihi totam familiam tuam, omnes bonos, precipue hospitem meum d.
Theodorum Bibliandrum cum tota sua familia.
Ex animo tuus d(e)d(itus), I[oannes] Ehingerus.
Von dem, was zuͦ Sanct Quintin geschehen ist, desgleichen von dem grossen gewesser zu Rom und zu Florentz, was für grossen schaden getan hab, versich ich mich, ir habet des ebenso gut wissen als mir hie.
Multa pietate, eximia eruditione et syncera doctrina prestantissimo domino Heinrico Bullingero, Tigurinensis ecclesiae pastori vigilantissimo dignissimoque, domino atque patrono suo observandissimo.

<nr>[32014]</nr>
<ae>Girolamo Zanchi an Bullinger</ae>
<od>Straßburg, 13. Februar [1562]</od>
<vo>Zürich StA, E II 356, 841f</vo>
<dr>Druck?</dr>
<re>Regest</re>
<tx>Reverende pater S.   Huiusce futuri colloquii inter principes Wirt[empergensem], Bipont[inum] et Guis[ianum] causam hanc esse quidam aiunt: Guis[ianum] simulare se Augustanam confessionem recepturos curaturosque ut alii quoque eam recipiant, sed vicissim favorem ab ipsis principibus Germaniae petere apud Gallum, ut ipsis Guisianis liceat ex Galliis omnes suos census atque proventus habere; illos enim retineri a rege seu impediri, dum causa illius de Namors
cognoscitur.
Sed alius, qui melius novit, quid sit in olla, ait Guis[ianum]meditari aliquid contra Gallum, optare tantum, ne principes confessionis Augustane se impediant, et ut hoc obtineant, simulare se velle complecti confessionem Augustanam et pro ea pugnaturos curaturosque, ut eam Gallia recipiat.
Nolui hęc te celare.
Hoc alterum magis credo, quia is, a quo accepi, levis homo non est et multa novit.
Sed quicquid fuerit, scribam mox ad te.
Sententiam nondum tulit senatus pro causa nostra neque contra causam.
Heri in conventu fuit Marb[achius]. Propositum fuit, an videatur consultum, ut organa pulsantur, dum celebratur cęna; idem enim etiam fieri iam Basileę, quamquam duo ibi capita contorta (Germanicum vocabulum ignoro), quorum unum mortuum iam est (alludebatur ad nostrum Iunium) acerrime restiterint, nunc ex iis cogita reliqua; sunt autem, quę scribo, verissima -, et bonum Conradum inversis omnes oculis intuentur seque nolle illum agnoscere pro fratre.
Stur[mius] et professores sunt constantissime pro causa Christi.
Raptim hęc, et boni consule meas ineptas literas; malui inepte quam nihil.
Vale et salutem dicito nostro reverendo patri d.
Pe[tro] Martyri et fratribus omnibus.
Argentina  13. februarii.
Cras expectatur hic Wirt[empergensis].
<un>T[uae] praestantiae totus, quantusquantus est, Hi[eronymus] Z[anchus].
<lz>[Hinter 836:]  Reverendo atque observandissimo patri d.
Henrico Bullingero, ecclesię Tigurinę pastori vigilantissimo.
^$Tigurum.

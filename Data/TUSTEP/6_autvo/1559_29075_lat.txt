<nr>[29075]</nr>
<ae>Johannes Haller an Bullinger</ae>
<od>
Bern, 18. Mai (1559).
<vo>Zürich StA, E II 370a, 577. / Orig.(Aut.)
S. Hac ipsa hora, qua haec nunc scribo, consultavimus de theologo alio in locum Hyperii, qui nobis a landgravio denegatus,* ["qui - denegatus" Zusatz a.Rd.) pro schola Lausanensi vocando, et obtinui, quod optabam, ut in d.
Zanchum omnes fratres consentirent.
Placuit tamen, ut, si senatui ita placeat, per literas privatas primum solicitetur, ut, si consensum illius habeamus, commodius postea a senatu vocari possit.
Et ea de re nuncnunc senatum adeo.
Quoniam vero nuncius hic expectare meum a
senatu reditum non potest, uno verbo oro, ut, quid tibi hac in re videatur, mihi ocissime significes.
Scio illum Argentinensi scholae utilissimum esse nec esse e re illius ecclesię, si indeavocetur; sed nostra necessitas et fides, quam huic nostrae debeo scholae et reipublicae, facit, ut magis huc propendere debeam, ut noster fiat; audiam tamen tuum quoque consilium.
Scribes ad me Aroviam aut Brugas; 24. enim huius mensis Arovię ero et 26. Brugis synodos ibi celebraturus, et spero fratrem
meum Brugas ad me descensurum.
Vellem quidem ipse ad vos ascendere; sed nescio, an nunc possim.
Quicquid illius fiat, scribe tu ad me, ut ego Musculum eius mox certiorem facere possim; nam res amplam dilationem ferre non potest, cum alias nimis diu professio theologica Lausannę vacaverit.
De rebus aliis alias scribam.
Velim, si tibi non esset incommodum, ut ipse quoque ad nos Brugas venires; aderit illic una mecum d.
Claudius a Madiis.
Salutant te nostri amanter omnes; salutem tuis quoque precor omnibus.
Bernae 18. maii hora 8. antemeridiana.
                                                            I[ohannes] Hall[erus] tuus.
Clarissimo viro d.
Heinrycho Bullingero, Tigurinae ecclesiae pastori fidelissimo, domino et compatri suo charissimo et colendissimo.

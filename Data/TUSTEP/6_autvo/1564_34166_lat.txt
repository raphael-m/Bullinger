<nr>[34166]</nr>
<ae>Johannes Fabricius an Bullinger</ae>
<od>Chur, 30. November 1564.</od>
<vo>Zürich StA, E II 378, 1686. / Orig.(Aut.)</vo>
Postscripta.
S. Reverende in Christo pater, heri scripsi, sed hodie incidi in tabellionem, qui ait se cras discessurum.
Interim huc scribitur Basilea in Gallia novos
tumultus concitari, Condaeum et ammiralium de integro copias cogere, arcem quandam exustam esse.
Haec si vera sunt, Gallo omnia turbabunt.
Sed quod multo
quandoque vana spargantur, d.
consul et Carlinus, sed et ego te rogamus anixe, nos verum doceas; si enim ita se res haberent, non esset consultum nostris turbis
istiusmodi se commiscere.
Quaeso, nos non celes; anxie expectamus, quid sit.
Non est, quod mercatores expectes; hospes Ciconiae tertio quoque die certos homines
cum literis mittit, per eos tu poteris tua curare quoque.
Vale, reverende in Christo pater, et quod tibi toties molestus sum, ignosce.
Curię pridie calendas decembres anno 1564.
Tui observantissimus Ioannes Fabricius.
Illud nuncium nos valde terruit; nam si verum esset, Hispanus multa hac occasione posset.
Sed speramus meliora.
[Adresse fehlt.]

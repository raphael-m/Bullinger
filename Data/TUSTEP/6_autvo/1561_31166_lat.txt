<nr>[31166]</nr>
<ae>Bullinger an Johannes Fabricius</ae>
<od>Zürich, 18. Oktober 1561.</od>
<vo>Zürich StA, E II 373, 183. / Orig.(Aut.)
Gr.
II,  341 R.
S. D. Non potui committere, quin ad verbum describerem tibi literas, quas hac hora per postam accepi; erit earum usus aliquis: " D. Heinrycho Bullingero, ecclesiae Tigurinae pastori vigilantissimo S. Ex literis d.
Petri et meis intellexisti colloquii continuationem.
Omnia nunc meliore loco sunt, et triumphat dominus per omnes fere urbes Galliae.
Scribam ad te brevi pluribus; interim salutabis amicos omnes nosque amabis.
Scripsit rex nuper Helvetiis et Rhetis, ut in fide constantes sint.
Parisiis,
2. octobris.
^$Tuus ex animo Coignetius."   Syllabatim descripsi.
At literas, quarum fecit mentionem, nondum accepimus; haerent in itinere.
Ubi redditae fuerint, communicabo illas quoque.
Haec exhibebis d.
Friderycho a Salice, veteri et singulari meo amico, quem et salutabis.
Commendabis me clarissimo viro d.
Herculi a Salice, cui cuperem esse notus; amo hominem propter singulare pietatis studium.
Salutabis illum meo nomine et commendabis me bonis omnibus, imprimis d.
consulibus et ministris.
Saluta et Eglium etc.
Tiguri  18. octobris 1561. Dominus benedicat comitiis vestris et eliminet omnia dissidia, omnem impietatem et imprimis deceptiones et imposturas papisticas, servet vos in pace et concordia salvos et incolumes semper.
                                                       Bullingerus tuus.
Scripsi festinantissime.
Darunter von der Hand des Fabricius: "Hae literae mihi Ilantii sunt redditę in comitiis.
Praestantissimo viro d.
Ioanni Fabritio, Curiensis ecclesiae ministro, domino et fratri suo colendissimo.
An h.
Johansen Fabricien, pfarreren zuͦ Chur by S. Martin, jetzund uff dem pundtstag in den Pünten.

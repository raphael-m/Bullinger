<nr>[20030]</nr>
<ae>Johann Rudolf Stumpf an Bullinger</ae>
<od>Oxford, 29. Januar 1550.</od>
<vo>Zürich StA, E II  335, 2147. / Orig.(Aut.)</vo>
Zur.lett.III, S. 462f.
Ep.Tig.III, S.306.
Domino Heinrico Bullingero, patrono suo ac domino plurimum
colendo, Ioannes Rodolphus Stumphius salutem in Christo.
Literas tuas, vir praestantissime, sub finem octobris
superioris 49. anni datas
6. calendas februarii huius 50. accepimus, quibus nihil
suavius, nihil antiquius
unquam fuit idque multis nominibus. Ac primum, quod humile
nostrum illud
officium tam humaniter accepisti ac pro eo nos apud virum
celeberrimum d. d. Petrum Martyrem tua commendatione dignos habuisti,
tranquillum denique patrię
statum cum saluberrima ac vere paterna tua
<gr>parairesi</gr>, quam gratissimo
amplectimur animo, quodque mones, ut et a regis et ab
aliorum principum
muneribus abstineam, fidem tuam ac amabilem mei curam
agnosco, verum nolim vel
te vel parentem meum mihi charissimum de hoc multum esse
solicitum. Quanquam
enim iamdudum eiusmodi stipendia ambiendi via ac ratio sit
oblata, semper tamen
lex illa patria mihi scripta hęrebat in animo. Quod vero
inter regis alumnos
vivendi copia sit facta, non id mihi infamię esse puto;
neque enim gratis
concessum, sed singulo quoque quatembre transacto plus minus
5 coronatos
Anglicos pro victo solvo. Quodsi vero hęc minus fidem
sint habitura, mandatum
regium, quod mihi patrocinetur, habeo; nam eo cautum est, ne
quisquam exterorum
in alicuius collegii sotium suscipiatur; quin d. Hoperum,
Martyrem et Richardum
Hilles testes huius rei locupletissimos habeo, qui, et
quantum solvam et quantum
hoc anno consumpserim, probe norunt. Te itaque pro tua
humanitate ac fide oro,
si quando eius rei apud nos fiat mentio, tu me tua defensum
velis commendatione.
Novarum rerum pauca sunt in praesentia. Illud p[rae]cipuum
est: rumor
est inter utrunque et Anglię et Gallię regem nunc agi
de pace, nec desunt,
qui dicant vestrum ab Anglis habitam in ea re esse rationem,
quo scilicet et
evangelium et ecclesia apud Helvetios subsistere queat; quod
num sit necne, non
facile dixero. Reliqua ex Ioanne Uldmio nostro audies, qui
sibi hanc proviniciam
sumpsit. D. Hoperus et d. Martyr valent; Franciscus
Triander, quem salutabas
nostris literis, nuper Basileam abiit.  Vale decus
patrię.  Datum Oxonię 1550.  4. calendas februarii.
Ioannes Rodolphus Stumphius tuę dignitatis
observandissimus.
Summa pietate atque eruditione gravissimo celeberrimoque
viro domino Heinrico
Bullingero, ecclesię apud Tigurinos episcopo, patrono suo
ac domino plurimum observando.
Zürich im Schwytzerlannd.

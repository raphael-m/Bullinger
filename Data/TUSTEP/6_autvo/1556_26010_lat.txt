<nr>[26010]</nr>
<ae>Gereon Sailer an Bullinger</ae>
<od>Augsburg, 22. Januar 1556</od>
<vo>Autograph: Zürich StA, E II 346, 323.(Siegel...)</vo>
<dr> <dr>
<re> </re>
<tx>S. Nihil potuit mihi offerri optatius et iocundius, optime
et perpetuo venerande mi Bullingere, literis tuis, cum ob...tum
ideo etiam, quod intellexi meas tibi esse oblatas. Multa certe
essent ad te scribenda; sed ocreatus iam tabellio nullam ad
scribendum dat moram; nam statim tuis per Ulmensem quendam
cursorem oblatis Constantiensis dicit se iam conscensurum equum.
^$Culmannus mihi notissimus et filio meo a cunabulis valde
familiaris non venit adhuc Augustam; si venerit, sentiet meam in
se benevolentiam; omnibus namque amicitię officiis dignus
merito censetur.
^$Mitto ad te reliquam partem recessus comitiorum; non video
adhuc remitti pfafficam tyrannidem, sed potius augeri, utut
comitia decreverint nonulla contra eos, qui hactenus deum
ter[r]estrem coluerunt.
^$Ago gratias immortales Gesnero nostro, cui hasce volo esse
communes, pro libello misso; eum hodie evolvam deo volente.
^$Tuum expecto avide. Dabo operam, ut in mittendo libello atque
aliis rebus, quas meam in rem una cum Gesnero sedulo agitis,
neque oleum neque impensas perdatis. Vix dixero, quanto me
affeceritis gaudio, quando spem facitis vos curaturos et
conaturos, ut Geneva vel Lausanna impetretis filiolo,optimę
spei puero, preceptorem; puer 10 annorum pulchre in Graecis et
Latinis progreditur. Mallem ego Sabaudiensem vel Gallum Latine
et Gręce doctum quam Germanum propter linguam exoticam, que
faciele a puero imbiberetur iuna cum Greca et Latina. Rogo
igitur, ne...cessetis, amici rem curate; quod si feceritis, duas
meas animas, Raphaelem et Gottfridum non tantum curabitis, sed
me vivaciorem reddetis; nam hi si recte vivent, quod tum fit,
cum rectius instituuntur, me quoque in vita retinent. Nolite
parcere expensis; cuncta rependam libentissime. Quare si
videbitur, rem agite per tabelliones ad hoc conductos vel
Genevam vel Lausannam et postea ad me eos mittendo, ut in
tempore rescire queam, quid mihi sit sperandum. Calvinus scio
libens mihi gratificabitur. Hec una res me die noctuque valde
exercet, ut preficiam puero honestiorem et sanioris mentis
preceptorem; tractabo eum ut filium. FOrte mea indulgentia cum
patris instigatione Maximilianum oestris plenum ab officio
remov..it. Vix ausim dicere, quot et quantas turbas quotidie
excitet; timeo valde, ne denuo in ferocem totus vertatur.
Experimenta me in enchyridion contraham et Gesnero meo, quam
primum fieri poterit, mittam.
^$Adversa te laborare valetudine, ut mihi auditu valde fuit
molestum, ita minus admiror, cum probe sciam et quotidie
experiar, quanta damna animi affectus adverant. Negocia, que
tibi incumbunt, sine animi affectibus rebus precipue tam misere
afflictis expediri non possunt. Dominus te tuique similes
ecclesię suę conservet; nam si quando antea, hoc  precipue
tamen tempore hostis humani generis susque deque omnia movere
tentat. Rediit heri Roma vir integerrimus nobilis a Comerstat,
electoris Saxonie consiliarius, qui dicit se in Italia, Romę
inprimis, horrendas comperisse harpyias ad perdendam Christi
religionem natas; pontificem quoque ipsum insignem esse et
indefessum veteratorem, qui per suas creaturas Iesuitas toti
orbi imponere diligenter conatur et nihil intentatum relinquit.
Habuerunt nuper Romę Iesuitę disputationem, in qua mira
digladiatione et stentorea vociferatione omnes Lutheri articulos
refutarunt. Istis se opposuit Theobaldus quidam olim landgravii
concionator; sed appostata ille rem non serio tractavit, ut
optime potuisset. 6 Iesuitas pontifex ad comitia Ratisponensia
mittet. De comitiis nihil certi adhuc scribere licet; timeo, ne
bellici tumultus iamiam gliscentes aliud sint promoturi quam
comitia. Franconia turbulenta est et marchioni valde et plures
ex eis quam antea sunt addicti. iunior marchio ..... nuper
recensuit et selegit in oppido Kreilshaim 600 equites. In
Saxonia videntur multi ad bellum accincti. Maidenburga nuper
cives suos et incolas admonuit, ut quilibet sibi commeatum, qui
per annum integrum sufficiat, comparet. Nostri Augustani valde
sibi timent, quare militem, etsi non aperte, clam tamen in
singulas hebdomadas data pecunia in vicinia retinent.
^$Gesneros non poenitebit locatę in Iulium Alexandrinum operę;
curabo, ut in tempore ad d. Iulium et .... impetrando privilegio
scribam. Poterit Gesneris multum prodesse, neque dubito, quin
liber ad methodum theoricam compositus facile distrahatur; multi
enim syncerioris medicinę cultores intelligunt quottidie magis,
quam inanem navent hi operam rei medicę et quam misere fluctuet
omnis consultatio in re medica sine methodo.
^$Nullas inducias inter Gallum et Cęsarem expecta[mus]; nam rex
Gallie insignem pecuniam in Italiam transmittit.
^$De tragedia inter confoederatos Helveticos mira quidam
spargunt. Timeo valde, ne Quinque Pagi quid moliantur adversus
bonorum virorum securitatem. Pontifex, ut hec incepta provehat,
omnem impendet operam.
^$Welserum tuo nomine diligenter salutabo. Vale, mi Bullingere,
et ex animo Gesnerum saluta. Vos iterum rogo, ut pergatis
investigare preceptorem filio; negotium non fortuitis nuntiis,
sed conductis agite et expensis non parcite, ut ocyus sciam,
quid sperandum sit. Iterum valete, viri optimi et mihi perpetuo
observandi. Augustę festinantissime.
^$22. ianuarii anno etc. 56.
^$G[ereon] S[ailer] d[octor].
<lz>[Adresse ...]: Ornatissimo atque pientissimo viro d.
Hainricho Bullingero, Tygurensi episcopo dignissimo et amico
incomparabili. Z[üric]h.

<nr>[27329]</nr>
<ae>Nikolaus von Starkenburg an Bullinger</ae>
^&x ein Jak. Starkenbrugg (Starkenburg?) aus NL war 1553 bei Froschauer tätig; s. Leemann-van Elck, Offizin Fr.^&x{
<od>
Groningen, 25. Dezember 1557.
<vo>Zürich StA, E II 338, 1553. / Orig.(Aut.)
S. D. Literas tuas accepi.
Salutationes tuae ex animo paterno profectae plurimum me affecerunt.
Ego cum ecclesiam remque publicam Helveticam integram adhuc esse audio, magnam ad valetudinis meae secundae partem statuo.
Nam et relligionis ac politicae disciplinae cultum hinc uti hactenus in alias nationes regnaque sic ad nos tandem plurimasque insulas disseminari posse confidimus.
In quo certe opere studiumque multum collocastis atque ita deinceps faciundum putabitis.
Res se hic ecclesiasticae
eodem quo hactenus modo habent.
Privatim tamen plur  quam hactenus Christo adiiciuntur membra.
Cessat nunc aliquamdiu publica in partibus his christianorum persequutio.
Studia mea paulo sunt perturbatiora.
Alias plura mediante domino.
Salutabis totam domum tuam, cui me favore beneficiisque devinctum fateor.
Dabitur, ut spero, aliquando de eisdem benemerendi occasio.
Vale.
Groningae Phrysiorum anno nativitatis Christi 1557.  8. calendas ianuarii.
Nicolaus a Starkenburg.
Celeberrimo viro verbi divini ministro vigilantissimo hae literae.
Tyguri.
Zürich.

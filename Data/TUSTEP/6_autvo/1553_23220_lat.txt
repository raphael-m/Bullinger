<nr>[23220]</nr>
<ae>Konrad Lycosthenes an Bullinger</ae>
<od>Basel, 29. Oktober 1553.</od>
<vo>ZÃ¼rich StA, E II 343a, 450. / Orig.(Aut.)</vo>
S.P.D.  Mitto tuae humanitati, Bullingere clarissime, per
vestrum nuncium, qui tuas mihi literas tradidit, Cydonii de
contemnenda morte orationem, quam desiderabas in proximis
literis, misissemque conciliorum omnium canones ex
conciliorum omnium tribus tomis excerptas, si nuntium hoc
onere satis magno gravare essem ausus. Divenduntur autem
bibliopolis atque amicis novem bazionibus Constanciensibus
ab Oporino nostro, qui non voluit, ut tuo nomine quicquam
pro Cydonii oratione numerarem. Plura nunc scribere non
vacat, cum nuncius finem literarum postulet. Vale cum
familia et fratribus omnibus felicissime, quos omnes meo
nomine salutabis. Datae Basileae  29. octobris anno 1553.
T[uus] Con[radus] Lycosthenes.
Clarissimo viro d. Heinricho Bullingero, episcopo Tigurino,
domino atque amico incomparabili.
Tigurum.

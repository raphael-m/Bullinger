<nr>[45023]</nr>
<ae>Kaspar Hubenschmid an Bullinger.</ae>
<od>Chur, 23. Mai 1575.</od>
Zürich StA, E II 378, 1983f. / Orig.(Aut.)
Garub. III, 514 - 517.
S.  Denuo me tibi negotium facessere oportet illiteratis
meis literis legendis, venerandissime domine pater, si modo
tibi molestum fuerit, quod non puto, quicquid a manibus
syncerissimi optimique viri d. Scipionis Lentuli fluxerit.
Dedit autem ad me hisce diebus binas literas easque novis
refertissimas, qua  ordine tibi perscribam* (*a.R.: .. .
..):
"Ex epistola prima: Roma, 16. aprilis 1575. Die sabbato, qui
constituti erant iudices in causa domini a Fois, una fuerunt
usque in noctem, et quanquam iactabatur illum fuisse
absolutum, nihilominus nihil perfectum fuit, quare papa ipse
suscepit hanc causam consyderandam, ac in eo tantum aiunt
consistere omnem difficultatem, quod aliquando sententiam
dixerit contra edictum, ne Ugonoti admitterentur ad
dignitates et officia regni; attamen dicitur ipsum sequenti
septimana ingressurum urbem ea pompa, qua legati solent.
-     Mille milites, qui conscripti erant in Melitam
mittendi, sunt dimissi, cum constet hoc anno nullum imminere
a Turca periculum. Quod ad alteros mille, qui conscripti
erant tum in Florentina, tum in Urbinate ditione, quod iam
susceperant iter, stipendiis acceptis prosequuntur susceptum
iter. Redierunt commissarii, qui a Castellano missi fuerant
ad militiam constituendam in ditione papali, ac illis, qui
censi sunt ad illam pertinere, dabuntur duces a papa ex
prima nobilitate urbium et oppidorum illorum, quorum erunt,
ac immunes a pluribus oneribus fient. Dux Urbini papae misit
processus, quos vocant, conscriptos adversus comites
Montisbelli et Petrum Bonarellum, ut videat illos gravissime
errasse nec quicquam esse factum contra illos nisi iuste.
Privilegia ducis Ferrariensis, quae eius ministri
obtulerant, papa iussit ut viderentur a cardinali Albano, ut
sibi postea referat, quicquid contineant. Ad hunc principem
scripserunt cardinales Farnesius, Iustinianus, Gambara et
alii afficientes eum honore tituli serenissimi et
celsitudinis; ad quem cum Alexandrinus scriberet,
illustrissimum et excellentissimum illum appellans, remisit
literas clausas.
Genua, 8.  In senatu lectum fuit papae breve, ita eius
literas appellant, in quo significabat se legatum suum ad
eos missurum, ac hortabatur, quin iubebat, ut ab armis
abstinerent, sub poena excommunicationis. Nobiles novi
volebant admitti ad dignitates; veteres cum familiis et
suppellectile ex urbe excesserant, quare populus incipiebat
male se habere ac pati damnum. Papa vero iubebat, ut
admitterent eam gubernationis rationem, quae sancita fuerat
anno 1547, ac ita factum iri credebatur, expectabaturque
hodie legatus, ad quem advehendum missae erant dę
triremes. Dux Sabaudus suis triremibus Nicęam pervenerat
illic expectaturus Ioannem Austriacum, ut eum in Italiam
comitaretur.
Venetiis, 23. aprilis. Hac hebdomade allatae sunt literae
datae 21. superioris mensis, quibus nuntiatur
Constantinopoli urbem laborare maxima annonę caritate ac
propterea Turcam hoc anno nullas armaturum triremes praeter
eas, quae praesidio sint oris maritimis sui regni. Nondum
redierat is, qui missus fuerat ad captivos deducendos; sed
tamen in dies expectatur. Die Martis d. Petrus Mediceus,
ducis Florentiae frater, in collegio patres salutavit, quem
illuc comitati sunt duo senatores ac ei ostenderunt
thesaurum, atria palatii, domum, ubi cuduntur nummi, et
navalia. Hic iactatur Aurangium esse captum; sed non
creditur.
Roma, 23. aprilis. Papa quatriduum fuit in Villa, ut
processum, quem vocant, adversus d. a Fois conscriptum
percurreret, quandoquidem cardinales, qui constituti erant
iudices in ea causa, inter se non consentirent, ac expectat
a rege literas super iis, quae ad hanc causam pertinentia d.
de Birago scripserat. Interea d. a Fois in Thuscia se
continet. Dominica hora 19. corruit propugnaculum Adriani
arcis, quod construendum curaverat Paulus 4., ac tabernas
multas oppressit, quae flumen spectabant.    -    Genua
afferebatur adhuc animos illorum civium esse suspensos nec
esse quicquam innovatum. Legatus ad 16. est ingressus urbem
ac exceptus est hilare, quod creditur ipsum discordias esse
compositurum, quamvis nonnulli dicant, nihil esse facturum,
cum mala nimium invaluerint.   -    Ferraria scribunt ducem
illum obtulisse regi Gallorum vim pecunię magnam, ut ille
iura, quae habet in Polonię regno, sibi cedere vellet.
Melita scribunt Turcam hoc anno non esse missurum classem in
Italiam, non tam quod peste et fame in suo regno laboretur,
quam quod timet, ne sibi a fratre molestia inferatur, qui ad
Persarum regem aufugit.
Ex Hispania scribitur Ioannem Austriacum illinc solvisse 19.
superioris in Italiam versus, ubi futurus erat mense aprili.
Venetiis, 30. aprilis. Aiunt hos dominos decrevisse mittere
Genuam duos legatos, qui de pace agerent; sed hactenus nihil
effectum esse. Nondum discessit hinc ducis Florentiae
frater, qui, ex quo hic est, genio et voluptatibus indulsit.
Ex posteriore: Ex Hispaniarum regis aula, calendis aprilis,
anno 1575. Peractis diebus festis Ioannes Austriacus solvet
in Italiam secum ducens 40 Hispanorum cohortes ac afferens
pecunię magnam vim. Vespasianus Gonzaga recusat redire in
Aphricam gubernatorem ac esse primarium consiliarium Ioannis
Austriaci in iis, quae ad bellum pertinent. Videtur rex
propendere, ut gradum primarii ducis in iis, quae ad bellum
pertinent, conferat in Mediolanensi ditione m. Antonio
Columnę, quo munere antea fungebatur Caesar Gonzaga.
Hispanus iussit, ut in Italia conscriberentur novem mille
milites, quorum quatuor milibus praesit Boiani dux, tribus
millibus Tiberius Brancatius et duobus millibus Stephanus
Muttinus.
Genua, 22. eiusdem. Moronus coepit cum utraque parte agere,
omnes adhortatus, ut depositis armis civiliter de discordiis
et controversiis decernant, in eam rem afferens multa
exempla ex historiis, quibus ostendat tandem huiusmodi
tumultus fore, ut pernitiem afferant patriae et libertatis.
Sed data hucusque sunt ei verba, cum populus omnino alio
respiciat neque velit ullo modo optimatibus subiici. Sunt
revocati veteres nobiles, qui urbe tota cum familia et
suppellectile excesserant. Verum populus non deponit arma,
quin passim, quos habent hostes, trucidant, adeo ut
existimetur cardinalem inde discessurum re infecta. Veteres
nobiles penitus recusant quenquam ex populo ad nobilium
numerum aggregari; populus vero a nobilibus veteribus non
patitur gubenari, nisi cum ex illis ex liberis populi
suffragiis aliqui ad magistratus officia fuerint electi. Ex
utraque factione electi sunt sex, qui de omnibus cardinalem
edoceant, ut non ignoret, quid quęque pars petat.
Cardinalis hortatur constitutos a populo in gubernatione ut
prohibeant parvos sclopetos ac de vectigalibus vini
praesertim aliquid in gratiam     Die alten Adeligen sind
zwar zurückgerufen; das Volk aber fährt fort, seine Feinde
zu töten. Jene verweigern dem Volk Anteil an der Regierung;
das Volk will sich ihrer Herrschaft nicht unterwerfen, "nisi
cum ex illis ex liberis populi suffragiis aliqui ad
magistratus officia fuerint electi." 6 Vertreter jeder
Partei sollen den Kardinal über die beiderseitigen
Forderungen unterrichten. Der spanische König hat den
Kriegsschiffen Befehl gegeben, sich zur Abfahrt bereit zu
halten, dagegen dem Juan d'Austria befohlen, mehrere Meilen
von Genua zu bleiben, damit nicht Verdacht eines Überfalls
entstehe; in die Stadt will der König zur Beilegung des
Streites den Dr. Iulianus Clericus schicken. Indessen
erheben sich die Bewohner von Corsica, richtiger Saona,
gegen dei neue Regierung und verlangen Beibehaltung der 1547
eingesetzten.
Roma, 30. eiusdem.  Duci Urbini est confirmata ab Hispano
concessio duodecim milium aureorum in singulos annos. Idem
Hispanus iubet, ut Mediolani conflentur 200 bombardae, unde
exportatae sunt multae arcae armorum plenae Neapolim et in
Siciliam mittendae. Praefectus Adriani arcis 30 duces
constituit militibus, qui in
ditione ecclesiastica conscripti sunt adiunctis mille aliis
militibus exterorum. Die dicato d[ivo] Marco papa de more
bene precatus est populo, ac aderant ad 80000 hominum.
Locustae infestant Corneti et Pyrgorum agros, quo papa
Gallum quendam misit cum 12 equitibus, qui mineralibus
quibusdam illas absumat. Locis item maritimis ad urbem Senas
pertinentibus tanta locustarum multitudo crevit, ut
incredibile attulerint damnum, quare a duce Florentino ad
12000 hominum constituta sunt ad illas absumendas.
Lugduno, 19. ex literis Lutetia allatis 15.  Affertur
Ugonotes habuisse a rege Gallo audientiam ad petiisse, ut
exteri omnes omnino a dignitatibus et officiis regni
depellerentur ac sibi darentur ad suam securitatem in
singulis provinciis duae urbes cum libera religionis
exercitatione, quare creditur regem ad arma potius venturum
quam tales accepturum conditiones.
Neapoli 27. eiusdem. Siculi concedunt Hispano in subsidium
belli quaedam vectigalia, quae ad ipsos pertinebant, quae ad
summum perveniunt in singulos annos numerum aureorum 180
milium.
Venetiis, 7. maii. Clarissimus Soranzus constitutus bailus
Constantinopoli se illuc versus ad iter accingebat. Sfortia
Paravicinus dimissionem petit causatus, quod velit tandem
quiescere a curis militaribus, cum senio et infirma
valetudine conficiatur."
Die Plessur hat letzte Woche infolge der Schneeschmelze in
Cur durch Zerstörung der anliegenden Gärten grossen Schaden
angerichtet. Curiae Rhaetorum, die a festo pentecostes
proximo, anno etc. 75.

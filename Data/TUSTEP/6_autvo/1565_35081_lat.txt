<nr>[35081]</nr>
<ae>Johannes Fabricius an Bullinger</ae>
<od>Chur, 3. September 1565.</od>
<vo>Zürich StA,  A 248.</vo>
Gr.
II., S. 627ff.
Er hat vom Gesandten vernommen, dass Bullinger wieder predigt, und wünscht gute Gesundheit.
 -     "Pestis apud nos nulla est.
Heri huc ad nos venerunt quidam
Falkenstein (ni fallor) Lucernas, et alius, Uraniensis, qui pestis nomine secessisse feruntur.
Sed pestis episcopalis omni peste nocentior multa mala et
ecclesiae et reipublicae minatur, nisi deus clementer nos respexerit.
Ego nunquam credidissem episcopatum nostrum sic exteris principibus et etiam
Quinquepagicis curae fuisse.
Romae nihildum definitum, quod sciam.
Domi omnia in partes distracta, nec illi sanari possunt, de quibus ad te antea.
Causam ego
hanc subesse crediderim, quod illi expensas non parvas fecerint et sumptus suppeditarint, quibus se frustrari timent, nisi negotium animi sententia succedat.
Maximi  fiunt sumptus.
Sed alter pauper est; patronis ergo ei opus est.
Interim reliqui canonici omnem spem in Quinquepagicis ponunt nec hoc clam habent, sed
aperte profitentur.
Nos interim spectatores huius tragoediae nos exhibemus, quidam etiam actores.
Sic, si deus nos puniat, mali initium ex nobis ipsis.
Saniora
consilia apud paucos locum habent.
Quod autem senatui nostro author fui, quod quietus esset, et eo nomine Beati factio magna spe et praesidio excidit, quae omne
robur in Curiensibus posuerat, me supra modum oderunt, sed nulla mea culpa, qui civitatem eo die dei singulari gratia conservavi, quo illorum furiosos conatus
infregi, qui arcem expugnandam et legatos Domus Dei exturbandos censebant, Saliceos autem et reliquos istius factionis homines trucidandos.
Quod ipsorum
consilium si locum habuisset, iam Curia esset eversa.
Sic mihi pro singulari hoc beneficio illi hanc gratiam referunt, non alio equidem nomine, quam quod sua
consilia hoc ipso impedita vident.
Ille, qui nuper ex legatione Gallica rediit, quo homine vix alio amicitiore iam ante sum usus quique discedens aureos montes
pollicitus erat, salutatus vix resalutare dignatur.
Atqui hic is est, qui priore episcopo vixdum mortuo, nondum certe sepulto, anhelans ad me venit, rogavit,
author essem nostris, ne quis amplius episcopus eligeretur; in eo se omnem mecum operam positurum et bonam spem esse impetrari posse; difficultates omnes
diluebat etc.
Postea comperi eum hominem paucis diebus post huius Beatinae factionis se principem praestitisse.
Haec omnia me clam.
Ipse in Galliam discessit,
nunc, cum revertitur et videt negotium aliter cecidisse, quam putarat, se, qualis fuerit, prodit, qui alias latuisset.
Hic facile vides, cum quibus mihi
negotium, et nihil plane credo,  nisi quod video et exploratum habeo, in tanta multorum perfidia.
  -     Ego in eadem semper persto sententia ut ab initio; in
hoc incumbo, ut, si fieri possit sine motu et seditione, episcopatus tollatur; sin minus, inter duo mala minus eligam et id, quod ecclesiae bono et patriae
libertati omnium minime adversatur.
Certe, quam pernitiosi sint episcopi et quam clandestina consilia contra patriam tractent, iam plane novi.
Quam vero ille,
qui defunctus est, magnus fuit nebulo! Hic nobis foede imposuit, nisi quod vanissimus forte homo fuit et utramque religionem belle risit, quod facile
crediderim.
Pleraque illius scripta aut saltem praecipua, quae ad rationem concilii Tridentini pertinent, in meas manus venerunt; qua occasione, non est, quod
dicam.
Habeo, et quidem propriam episcopi manum; nam ipse haec nemini concredidit, sed ipse scripsit.
Habeo non paucas literas abbatis Eremitani Ioachimi ad
nostrum Tridento scriptas, quibus ad omnia respondit; nam, ut scias, noster usus est procuratore illo Ioachimo.
Hic tu multa videres.
Adsunt etiam literae, quas
ad cardinalem Borromaeum scripsit, quae et ipsae multa continent contra Foedera et religionem.
Rhetorum nunquam meminit nisi nomine nationis pravae; huius in
medio et luporum se constitutum scribit.
Has ego literas non prius proferam, quam res ad tryarios redierit, ut Rheti intelligant, quid ab istis patriae
proditoribus tandem sit expectandum, et adhuc aliqua spes est episcopatum hunc posse destrui.
Hoc tibi pro certo et comperto affirmare possum: cardinalem
Emsensem id agere, ut, uternam eligitur a pontifice, ipse coadiutor ei attribuatur.
Scripsit etiam Comensis episcopus et scribi curavit ad utrumque et cupit
hanc disceptationem apud se tamquam arbitrum deponi.
Addit in Valesia itidem duos de episcopatu disceptare et se illuc missum a pontifice, ut eligat digniorem.
Inclinat in Beatinas partes et hortatur Salicaeum, ut quieti consulat iam senex et emeritus.
Quid ille alter rescripserit, nescio.
Salicaeus rescripsit hanc
omnem disceptationem non ad alios quam Domum Dei pertinere; in eius se fide conquiescere et non esse in sua potestate ad exteros iudices haec referre etc.
Sed
quid te obtundo? Certe velim te saltem ex unguibus leonem aestimare.
Cogitare tu potes, in quibus verser periculis.
Sed affirmare ausim in omnia Rhetia vix 4
esse, qui hoc intelligant; haec enim secreto inter illos tractantur.
Nisi Castelmurius, qui est a secretis episcopi, de his me edoceret, impossibile esset
subodorari.
Utraque factio alteram celat sua consilia adeo studiose, ut nihil manet in vulgus."     -        Die Nachricht über Haller hat Fabricius erschreckt;
doch hofft er auf Wiederherstellung.
  -     Der Gesandte hat dem Fabricius Bullingers "Lucubrationes in Danielem" gezeigt und war über das Geschenk sehr
erfreut.
Fabricius dankt für ein Exemplar, das Bullinger für ihn Collin übergeben hat.
In der Angelegenheit Sülers ist noch nichts geschehen.
    -
Der Gesandte leugnet das Gerücht, dass der französische König den Türken einen Hafen zum Überwintern eingeräumt habe; vielmehr habe er dem Spanier ein
Fähnlein Gascogner gegen die Türken zu Hilfe gesandt auf Bitten seiner Schwester.
Leute, die von Wien kommen, behaupten, die Truppen Schwends seien geschlagen
worden.
  -      "Ego tibi, ut patri, negotium meum commendo."
-      Bitte um Nachricht über die Tagung in Luzern.
"Non dubito illic quoque episcoporum nostrorum negotium tractari; nam Lusius Beati causam Romae
egit."
Curiae, 3. septembris, anno 1565.

<nr>[31055]</nr>
<ae>Mathieu Coignet an Bullinger</ae>
<od>
Solothurn, 19. März (1561).
<vo>Zürich StA, E II 368, 476. / Orig.(Aut.)
S. Non vacat nunc multis scribere, nec aliquid attingam de ineptiis Pfifferi, cum nihil putem regi fraudi esse posse et afferre praeiudicium, si ius et ęquum obtineant et serventur foedera.
Boni illi theologi, qui ad Philippum proficiscebantur, ut eum animarent in Galliam religionis nomine, capti sunt.
Alie exorientur tragedie.
Hoc volebant: Flectere si nequeo superos, Acheronta movebo.
Volebant exuri et occidi omnes suspectos, ne quid de illorum questu et ambitione decederet.
Literas tuas
recepit r. N [rex noster?] cum libro; gratissima illi fuerunt omnia er regine matri et multis aliis.
6. huius mensis Rome caput amputatum duci Paliano, comiti d'Alifa [dalifa] et d.
Leonardo de Cardine et cardinalis Carafa strangulatus in carcere, ferturis* [serturis?) ludibria.
Ante dietam proximam invisam dominos, et colloquemur.
Eos salutabis et amicos omnes nosque amabis.
Scis consilium reiectum ad comitia, que erunt Wormatie.
Interim forsan nationale erit et Gallici.
Soluduri  19. martii.
                                             Tuus ex animo Coignetius.
Mitto d.
Valentino libellos duos scriptos Italice a Vergerio de consilio.
Is Latinos ad me misit manu descriptos; eos si volueris, ad te mittam.
Domino Henrico Bullingero, ecclesiae Tigurinae pastori vigilantissimo.
 Tiguri.

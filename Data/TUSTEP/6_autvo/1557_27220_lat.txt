<nr>[27220]</nr>
<ae>Philipp Melanchthon an Bullinger</ae>
<od>
(Worms) 23. September (1557).
<vo>ZÃ¼rich StA, E II 338, ..
^$Orig.(Aut.)
S. D. Reverende vir et carissime frater, apud Xenophontem scriptum est Lacedaemonios domi dissipandos esse, ut apes pelluntur, cum sub ipsis alveolis fumi fiunt.
Id astute imitantur antagonistae nostri: omissis aliis materiis, de quibus est consensus inter nos, ordiuntur, ordiuntur <gr>apo thw artolatreias</gr> et, ut nos distrahere possint, interrogant, qui eam defensuri sint.
Id certamen hic nondum diremptum est, nec hactenus aliud hic actum est.
Hic Tilemannus Mumius Coloniensis in familia
honesta natus est; patrimonium, quod habuit amplum, cuiusdam impostoris fraude diminutum est, qui mutuo acceptam pecuniam non reddidit, et tu illud nosti <gr>deilai toi deilvn ge kai eggyai eggyaasuai.</gr> Sed haec calamitas huic accidit puero aliorum imprudentia.
In Iuliacensi regione docuit aliquot illusores adolescentes, sed mavult esse in vestris ecclesiis; querit igitur et discendi locum apud vos et docendi.
Te igitur oro, ut hospiti pio et erudito non desis, sed eum consilio et
commendatione alicubi iuves.
Sumptu te non volet onerare.
Die 23. septembris.
Philippus Melanthon.
Reverendo viro eruditione et virtute praestanti domino Henrico <gr>Boylierw</gr>, fratri suo carissimo.

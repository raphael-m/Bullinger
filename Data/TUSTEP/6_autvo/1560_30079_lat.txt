<nr>[30079]</nr>
<ae>Johannes Haller an Bullinger</ae>
<od>
Bern, 5. Mai 1560.
<vo>Zürich StA, E II 359, 2997. / Orig.(Aut.)
S. De Gallico tumultu multa adhuc vari que feruntur.
Ex quibus, ut forte non omnia vera sunt, tamen non omnia quoque falsa esse poterunt.
Certum est aliquos illorum, qui regem in castro Ambiens invadere voluerunt, repressos et oppressos esse; certum est etiam gravem fieri inquisitionem in coniuratos et praesertim eorum duces.
Metuunt nostri, ne Genevae inveniantur omnia haec esse composita eaque ratione Genevensibus bellum inferatur, cui nos quoque involvamur.
Quid olfaciant, plane satis nondum
cognosco; reviserunt tamen his diebus omnia, quae ad expeditionem pertinent, ut quocunque die, quacunque hora suscipienda sit, parati sint.
Valentiam ferunt teneri adhuc a coniuratis, qui constituerint illic pro defensione su   fortiter mori potius quam dira carnificum supplicia ferre.
De ministro etiam quodam fertur triduo miserabiliter ustulato, antequam morti penitus traditus sit.
Feruntur et alia multa, quibus nescio quam fide   habere debeam.
Ex Badena forte aliquid certi accipiemus; ex
nostris illuc proficiscuntur d.
Nicolaus de Diesbach et d.
Hieronymus Emanuel; dominus quęstor Steigerus illic nunc lavat.
Expecto, ut abs te accipiam, si quid ex Anglia his nundinis tibi allatum sit.
Feruntur hic rumores diversi; alii enim dicunt Scotos cum Gallorum rege pacem iniisse eosque ipsum pro rege suo agnoscere, eum vicissim ipsis religionis libertatem concessisse; alii dicunt Elizabetham Anglam comiti cuidam Scoto nupsisse et utrumque regnum certis conditionibus coadunatum.
Ego
neutrum adhuc credo.
Quod scribam praeterea nunc non habeo, nisi quod interea opus tuum contra anabaptistas legi . . . . cum magna voluptate nec possum satis . . . . . . . . .  dare tuam fidem et diligentiam; excipitur magno favore ab omnibus, praesertim ministris, pro quibus utiliter laborasti; nam habemus huius fermenti multum adhuc in multis parocciis.
Dominus te nobis ad veritatis suae defensionem diu servet incolumem.
Bene vale, suavissime compater, meque tibi semper commendatum habe.
Salutant te nostri omnes praesertim Musculus, socer, mater etc.
quae propediem ad vos redibit.
Salutem dic etiam tuis omnibus meo nomine.
Bernae 5. maii 1560.
                                         Ioannes Hallerus, tuus perpetuo.
Cum has iamiam essem occlusurus, tuę mihi offeruntur.
Ego lectas et d.
Musculo communicatas mox tibi remitto et ago gratias.
Dolet nobis obitus clarissimi viri Ioannis a Lasco.
Quod tamen Anglicae et Scoticae res salvę sint, domino agimus gratias.
Vale iterum.
Mitto has per legatos nostros, qui Badenam proficiscuntur.
Clarissimo viro d.
Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.

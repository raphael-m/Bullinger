<nr>[30167]</nr>
<ae>Johannes Fabricius an Bullinger</ae>
<od>
Chur, 16. September 1560.
<vo>Zürich StA, E II 376, 21. / Orig.(Aut.)
Gr.
II,  210f.
R.
S. Incipio ego dei gratia  rectius habere, sed tamen nondum penitus evasi; hodiernum diem purgationibus dedi, nam videbatur morbus recurrere velle, nisi praeveniretur.
In hoc morbo inprimis obstructionibus obviam est eundum et quidem maturrime.
Sed habetis vos doctorem peritum d.
d.
Gesnerum, quem scio nihil operae et industriae praetermittere in curando d.
Ludovico, genero tuo charissimo mihi homine amantissimo, cuius praematura mors (quam deus diu avertat) non tibi modo, sed pluribus piis
molesta et acerba futura fuisset.
Sed solatur me, quod in tuis literis additum fuit eum cepisse melius habere, et certe, cum primus huius morbi impetus desęviit, videntur posteriora omnia procliviora; sed reliquiae non ideo sunt negligendae, cuius rei vel ipse documento sum.
Proinde ei authores este, ut frigidis omnibus abstineat et ea diaeta utatur, quam medici praescribunt, a vino maxime austero sibi temperet et tale bibat, quod stomachum confimet.
^$Novi, quod scribam,
nihil habeo, nisi quod episcopus noster se cum Comensi Uraniae coniunxit aut certe coniungere voluit simul comitia Badensia aditurus et per vos Eremumque, Einsidlen, rediturus.
Quid machinetur, non difficile auguratu est; sed saepe, qui foveam fodit, cadit in illam<f1>Bibelzitat (mehrere Stellen!).<fe>.
Brevi huc futura sunt comitia paucis arbitris; nam secreto a proceribus Superioris Foederis ad nostrum senatum perscriptum est Herculem a Salicibus, qui Clavennae habitat, clandestina quaedam consilia tractare cum Venetis et privata
authoritate promisisse illis foedus et transitum et omnia et pro authoramento recepisse millenos coronatos annuos pro se et ducenos pro filio, et certe res ita dicitur habere.
Sed alius, Augustinus de Salicibus, tractat de novo foedere cum Philippo, et illud quoque consilium in procinctu est, nec legatum discedentem haec fugerunt.
Haec tantum aspergere volui, ut tu paulatim disceres statum reipublicae Rheticę.
En, quid hi homines non audent? et haec omnia impune et privata authoritate.
Haec hactenus.
Deus te tuosque incolumes nobis conservet.
Amen.
Curię  16. septembris anno 1560.
                                          Tui observantissimus Ioannes Fabricius.
Clarissimo viro eruditione et pietate excellenti d.
Heinrycho Bullingero, ecclesię Tigurinae antistiti vigilantissimo, domino et patrono suo plurimum colendo.

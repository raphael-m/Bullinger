<nr>[23182]</nr>
<ae>Gervasius Schuler an Bullinger</ae>
<od>Lenzburg, 16. September 1553.</od>
S.  Ad me hisce diebus scripsit d. Musculus in hęc verba:
"In praesenti hoc abs te scire cupio, an gratum tibi futurum
sit, si transferaris Zofingam in locum d. Ieorgii<f1>Die Berufung von Jörg Joachim nach Wynigen wurde widerrufen; s. Pfister, Die Präd. d. bern. Aarg. S. 141f, Nr. 1115f (irrtüml. Joh. Georg Will; vgl. Nachtr. zu HBBW I-X).<fe>; nam ille
translatus est ad aliam quandam ecclesiam, et vacat illius
locus.
Quamprimum fieri potest, significa michi animum tuum; neque
enim causa ista moram ferre potest" etc. Super hac Musculi
petitione cupio ex animo sententiam tuam audire; hanc, quam
primum potueris, michi significa, charissime frater.
Praesentium lator in Poloniam proficiscitur, pernoctavit
apud me; videtur michi valde doctus esse et rerum Christi
cupidissimus; tu illum suscipe pro tua in peregrinos
charitate. Vale, amice incomparabilis. Date Lentzburgi  16.
septembris 1553.
Tuus Gervasius.
Fideli Christi servo d. Heynricho Bullingero, amico veteri
et fratri in Christo charissimo.

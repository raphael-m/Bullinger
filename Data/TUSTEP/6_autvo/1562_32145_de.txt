<nr>[32145]</nr>
<ae>Johannes Fabricius an Bullinger</ae>
<od>
Chur, 2. September 1562.
<vo>Zürich StA, E II 376, 34f.
/ Orig.(Aut.)
Gr.
II,  322ff.
S. Uterque legatus ad nos venit 28. augusti vesperi, cum eodem die mane tribus lineis tibi per Luggarnensem significassem eorum adventum expectari.
Legi omnia diligentissime, quae postulant.
Primum omnium est, ut Itali exules Clavenna et ex Valle Telina eiiciantur et (vide quanta hominum impudentia) recipiantur monachi Morbennae ex arbitrio et voluntate prioirs, quicunque sit modo catholici; item monasterium Iesuiticum instauretur etc.
Caetera absurda innumera alias audies.
Ultimum est, quod
pontifici omne suum ius in Tribus Foederibus restituatur: das er möge syne bullen intimieren und unverhinderet anschlachen an allen orten und enden und das man denselbigen nachkomme, und darmit es meer liebe und fründtschafft bringe, sy, die Rheti, dem Philippo angends selbs schrybind und sich das ze thuͦn gantz geneigt und gehorsam erzeigind.
Evocant etiam nostros ad concilium.
Habebis aliquando capita integra.
Eintweders die lütt suͦchend mit gewalt anlaß zuͦm krieg, oder sy hand die lüt diser
landen für stocknarren, oder sy sind groß houptnarren, das sy sömliche anmuͦtung thuͦn gethörend; dan sy die ding und noch vyl meer so grob und mit so breyten worten begärend, das ein yeder einfalter bur wol verstaan kan.
Ich hoff zuͦ gott, es sölle inen nimmermer gelingen, oder gelingt inen, so muͦß ein besonder ful näst in landen syn, mir und mengem biderman mer unbewüst, und wil uns gott ougenschynlich straffen.
Uff hütt zuͦ aabent kommend die dry höupter zesamen, werdend aber  erst morn
anheben in der sach ze handlen.
Ich acht, das man uff künfftigen sontag die ding hin und wider werde für die gemeinden laßen kommen.
Diß mögend ir unserem herren burgermeyster Tscharner (so er echter noch by üch ist) mittheylen, darmit er sich ester fürderlicher heym verfüge.
Tu interim pro tua authoritate cohortaberis illum, ut se virum praestet.
Nunc cum communis haec sit causa, cum adversarii nostri omnia sua consilia et operas conferant nihilque intentatum relinquant, cum pontifex non
obscure amplius, sed palam et sine ambagibus petat, ut evangelii doctrina abiecta ad illius sordes redeamus, ut concilio nos subiiciamus, ut bonos viros eiiciamus,  -   quid impediret, quominus et Tigurum et Berna una cum caeteris quoque evangelicis suos legatos ad nostros mitterent,  qui eos confirmarent et de omnibus hisce liquidius instruerent? Ir sechend doch, das die 5 (Ort) sich nütt schemmend.
Warumb sind wir dan so hinleßig und sümig und setzend nit mit meer ernst und trüwen zesamen?  In
sonderheyt, diewyl es yetz uff das letst kommen ist; dan so inen dise schantz geradten sölte, hettind ir den krieg nit gewüsser am hals.
Ich hoff zuͦ gott, es dörffe sy nütt; noch dennocht brächte das den fyenden ein schreken und richtete die unseren uff, zuͦdem das ze besorgen ist, die 5 Ort werdind ire bottschafft da hann.
So man aber botten schicken wölte, müste man ylen; wa nit, das man doch mit ernst schribe etc.
Haec subito, ut vides.
Cum hucusque scripsissem, tuas accipio.
Dicis te anxie expectare, quid in comitiis definitum sit (existimo te loqui de comitiis minoribus, uff dem bytag, des herren Beccarię halb). De hoc ita percipe: Die fünff Ort hattend scharff geschriben und woltend kurtzum ein endtliche antwort han.
Ab dem tröuwen hand die uß den Gerichten so vyl gethon, das sy tag und nacht geritten sind, darmit sy ire Eidgnossen nit erzürntind, id est sy hand das iren gethon und sind nie uff dem bytag erschinen, hand
iren landweybel mit einem brieff geschickt: sy laßind's darby blyben, wie es uff dem pundtstag gemacht; sye inen ettwas angelegen, mügind sy eines bescheyds von dem pundtstag warten.
Also ist er darby beliben.
Das würt die lütt nit ein wenig byßen, das man nitt grad uffgejugt ist etc.
Damalen ist des bapst bottschafft noch nit kommen gesyn, und hat man vermeint, es werdi vor Martini khein pundtstag.
Siderhar bin ich by ettlichen vertrüwten fründen gesyn und verhoff, man möge die sach
verlengeren, dermaßen das vor 14 tagen der pundtstag nit angange.
Hyezwüschen, so den üweren oder anderen evangelischen stetten etwas ze muͦt wäre, möchte man wyl gnuͦg han.
Ich schick üch ouch hyemit den gantzen fürtrag uß irem (der botten) eignen original von wort ze wort verdolmetschet.
Mögend ir derhalben laßen läsen, wen ir wöllend; dan eben das wirt für die gemeinden kommen.
Das ir myne brieff fürderlich hand dem herren Coignet zuͦgefertiget, weyß ich üch grossen danck; dan es mich ye lenger ye meer von nöten syn beduncken wil, das ettwar uß Franckrych daa sye.
Es schrybend von glycher handlung ettliche fürnemme lütt by uns, die zuͦsamen gethon hand.
Ist derhalben unser gantz trungenlich bit an üch, ir wöllind verschaffen, das dise brieff angends dem herren Coignet zuͦkommind, und so es üch yenen mügglich, wölte ich gar gern, das ir dem herren Coigneten ouch
schr[ybtind]; dan er muͦß wüssen, das, obglych Philippi bottschafft [nur] dise ding fürtreyt, so praticiert er doch heymlich v[yl] anders meer.
Es stadt sonst by uns zuͦ Cur wol, und han ich ein guͦte hoffnung.
Die botten sind allein im würtzhuß und hettind gern geselschafft; so gadt nieman zuͦ inen.
Ich han ettwan gesechen, das man anderswo mit einem schmutzigen apt zwentzmal meer wäsens gemacht hat, dan mit disen grosser herren bottschafft geschäche.
 -    Episcopum Constantiensem scis mortuum.
-    Diß, so ich hye schick, ist des Ricii fürtrag.
Der bapstischen bottschafft fürtrag hat mir noch nit mögen werden; doch wirt es in
substantz eins syn, allein das des bapst bott mer süssere wort bruchen wirt.
Dises ist übel vertütschet; doch wirt es nit anders vertütschet werden; dan sy es selbs uff dise wyß hand laßen vertütschen etc.
                                                        Curię,  2. septembris 156 .
Clarissimo viro eruditione et pietate insigni d.
Heinrycho Bullingero, ecclesiae Tigurinae antistiti vigilantissimo, domino et patrono suo semper colendo.
Zurich  an h.
Bullinger.

<nr>[31083]</nr>
<ae>Mathieu Coignet an Bullinger</ae>
<od>
Solothurn, 11. Mai [1561].
<vo>Zürich StA, E II 377, 2698. / Orig.(Aut.)
S. Scripsit ad me d.
Flaminius de quodam libro valde inepto, quem d.
a Cambray, qui legationis munere functus apud Rhetos, imprimendum curavit, et existimat, quod in pagella una doctos aliquos suppressis nominibus inter adulatores comprehendat.
Videbis, si molestum non erit, quid illi respondeam, et literas ad eum mittes, quando se occasio offeret.
Mitto etiam ad te exemplar literarum scriptarum de iis, quę in suburbio Luthecię acta sunt sacerdotibus frigidam suffundentibus.
Scripsit rex
Lugdunensi praefecto et aliis metropolitanarum urbium, ut octo aut decem viros ex qualibet urbe deligerent summe probitatis et eruditionis, alienos a contentione, et qui alteri sacramentum non dederunt, illorumque mittant nomina, ut consilium de religionis reformatione et repurgatione capi possit.
Putat d.
Redonensis episcopus actum de consilio . . . . . . . . nec spem restare.
Mitto ad te libellos duos poematum et epigrammatum, in quibus multa reperies iucundissima, cum erit ocium.
Illos d.
Martiri communicabis, ut fidem meam liberes.
Cras Sabaudi et Friburgenses convenient Paterniaci; sed nihil facient.
Post octo dies conventus Basiliensis erit; nondum constitui, an interesse debeam, tametsi me valde omnes, quorum interest, orent, ut me interponam.
Uxor et filius te salutant.
Meis verbis salutabis dominos et amicos omnes.
Bene vale.
Francfordie nihil fiet; reiecta commitia in mensem proximum.
Solodori  11. maii.
                                                 Tuus ex animo Coignetius.
Domino Henrico Bullingero, ecclesiae Tigurinae pastori vigilantissimo.

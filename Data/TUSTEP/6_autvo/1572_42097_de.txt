<nr>[42097]</nr>
<ae>Heinrich Bullinger d.J. an Bullinger.</ae>
<od>Berg, 17. Juni 1572.</od>
<vo>Zürich ZB, Ms F 37, 312. / Orig. (Aut.)</vo>
Die gnad gottes sye mitt unß etc. Getrüwer, fuͤrgeliebter
vatter, wüß, das wir
Hanß Ruͦdolffen widerum gar ein guͦtte hoffnung
empfangen; dan sid dem suntag
gar kein bluͦt mer gangen, sunder allein etwas gerunnenen
oder verstokten, daß
vom vorigen in der brust bliben und sich nach und nach
ußreiniget. So ist ouch
daß hizig feber, das er vor ghan, gestert ußbliben und etwas
milter im houpt
worden etc. Wänn nun, als wir gott wol truwend, es also
blibe, were ein guͦte
hoffnung, die sach wurde in kurtzem wider beßser; das
verlicher gott. Schwöster
Dorothe und min frauwen wellend wir noch hütt hie behalten
und sy üch morn wider
heim schicken, und wäns also bestadt, wil ich ouch uff
donstag wider heimkommen,
damitt ich mich wyter mitt den doctoribus beradtschlage, wie
der sachen zuͦ
thuͦn. Wir bittend, daß sölichs ouch der schwöster
Veritaßen werde anzeigt,
damit sy etwas mannlicher und trostlicher sye. Gott der
allmächtig verliche, daß
es also mitt der beßerung eine fürgang heige und zuͦ
volkomner gsundheit diene.
Der erhalte ouch dich, fürgeliebter vatter in sinen gnaden
allezytt etc.
Berg  den 17. iunii 1572.
Din ghorsamer lieber son Heinrych Bullinger.
Clarissimo viro domino m. Heinrycho Bullingero, patri suo
colendissimo.
Zürych.

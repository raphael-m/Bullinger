<nr>[44095]</nr>
<ae>Johann Konrad Ulmer an Bullinger.</ae>
<od>(Schaffhausen), 9. Dezember 1574.</od>
<vo>ZÃ¼rich StA, E II 377, 2615. / Orig.(Aut.)</vo>
S. D.   Ne arbitreris, clarissime vir et pater in Christo
colendissime, tui me
oblitum penitus esse, quod per aliquot septimanas nullas
misi literas. Saltem in
praesentia salutandae humanitatis tuae gratia aliquid
scribere volui, quod, quid
aliud scribam, plane non habeam eaque etiam, quae scribere
possem, tibi notiora
quam nobis esse sciam. Gratulor vero ex animo, quod
revaluisse te aliquomodo ex
aliis accipio dominum toto pectore<f1>Adagia, 1, 4, 26 (LB II 160f).<fe> ardenter orans, ut nobis
te destituto vere in
hoc mundo orphanis in multos abhinc annos fovere et
conservare dignetur.
Orthodoxum de coena domini scriptum et veteris ecclesiae
consensum Heidelbergae
editum nuper perlegi, qui erudite et copiose de praecipuis
controversiae
articulis attentum lectorem erudire et monere potest. Et
Theodoreti nostri
absoluti exemplar nuper etiam a typographo accepi, cui nihil
quam primum folium,
quod libri titulum et praefationis partem continebit, deest,
idque ob id, ne
ante nundinas exemplar forte clam surreptum et ab alio
interim excusum magno
typographi damno evulgetur. Rogat typographus, ut vel ipse
indicem interea
conficiam vel sibi conficiendi potestatem faciam. Eleganter
satis atque etiam
accurate excudit. Nec praeter hoc habeo, quod scribam, nisi
quod oro, ut salutem
meo fratrumque nomine ordine collegis dicere digneris, qui
et tuae humanitati
omnia fausta et foelicia precantur una cum amicis tuis
singulis et omnibus
orantes, ut breviter de iis, quae nos scire oportere
putaveris, paucissimis
saltem verbis certiores reddere velis. Vale aeternum in
domino cum tuis. Datum raptim  9. decembris anno 1574.
Tuae humanitatis studiosissimus filius Iohannes
Conradus Ulmerus.
Clarissimo viro atque eximio Iesu Christi servo domino
Heinrico Bullingero,
ecclesiae Tigurinae antistiti fidelissimo, domino et patri
suo in Christo colendissimo.

<nr>[33110]</nr>
<ae>Wenzeslaus Ostroróg an Bullinger</ae>
<od>basel, 14. August 1563.</od>
<vo>Zürich StA, E II 367, 243.</vo>
Wotschke, S. 207f.
R.
CO XX  134f.
- - - - - - - - - - - - - - - - - - - Iter id quod a me hoc
tempore susceptum erat iam dei beneficio magna ex parte emensus
sum.
- - - - - - - - - -  Ut Bernae ea quae visa erant digna
conspicere possemus tuae ad virum optimum d.
Hallerum effecerunt literae.
Quid autem dicam de d. Calvino, Beza, Ionvillaeo et
aliis qui ut primum tuam agnoverunt manum, protinus suam nobis
obtulerunt operam.
Quanquam sane d.
Calvinus adeo erat occupatus
ut vix pauca quaedam nobiscum conferre potuerit: id ipsum tamen
quod contulit adeo gratum est ut vix quidquam amplius.
Geneva
deinde post triduum Basileam versus per Soloturnum discessimus,
hucque die 2. huius mensis pervenimus.
Iamque id quod restat
itineris brevi deo volente conficiemus.
- - - - - - - - - - - - -
- - - - - - - - - - - - - - -
Quod superest, peto, ut me antequam in patriam discedam, tuis
compellare literis non dedigneris.
Has autem si ad me ante
nundinas, quod maxime velim, mittere volueris, mittendas esse
puto huc Basileam in aedes Oporini ad Andream Baliciensem
Polonum, qui ad me facile transmittet.
Quod si ad nundinas eas
transmittere volueris, Froschouerus eas adferre poterit.
Vale igitur, vir doctissime.
Ecclesias nostras commendatas vobis
habeatis in vestris precibus ad deum.
Honestissimam matronam
coniugem tuam ut meo nomine salutes a te peto nec minus filiis et
generis tuis plurimam ex me salutem dicas.
Vale.
Datae Basileae  14. augusti 1563.
Literarum ruditati peto ut ignoscas, certe in hoc itinere
temporis spatio destitutus cultiores dare non poteram.
                               Tuus ex animo totus Venceslaus ab
Ostrorog.
Reverendo viro pietate et singulari eruditione praestanti domino
Heinrycho Bul[lingero], ecclesiae dei Ti[guri..] pastori
vigilantissimo, domino et patri in Christo observandissimo.
(Dar.v.Bull.s Hd.:) "Literae nobilis viri Poloni Wenceslai ab
Ostrorog 1563."

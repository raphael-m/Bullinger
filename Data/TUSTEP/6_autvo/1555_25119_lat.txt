<nr>[25119]</nr>
<ae>Johannes Haller an Bullinger</ae>
<od>Bern,  6. August 1555.</od>
<vo>Zürich ZB.  Ms. F62, 299./Orig.(Aut.)</vo>
Ep.Calv. 2263 (XV, 718f) Exc.

S. D.  Nihil proxime per Mathaeum Peyer respondi, quoniam,
antequam scire possem, quid de eo constitueretur, mihi ab
urbe discedendum fuit. Reversus nudius tertius inveni
iuvenem hunc vestratem, qui cum Mathaeo venerat, adhuc
commeantem hic, per quem paucula haec ad tuas. Principio, so
vil das püntschweeren blanget, kan ich noch anders nitt
mercken, dann das min herren sich in kein ungöttliche form
weder zgen noch znen werdind begäben. Man weißt wol, in wän
wir glaubend; bi dem wend wir schweeren; dann glauben und
schweeren ghörend zemmen. Hoff auch nitt, das man den trutz
zulaße, das in unser kilchen jeman zuglaßen werde, die
helgen anzhencken. Von Basel schript Sultzerus, das si aber
ein bsonders habind; ghept sich sin übel. Das wirt uns aber
all trännen. Der abscheid ist noch nitt verläsen und nüt
bschloßen; hoff aber durch die gnad gotts nüt dann guͦts.
Es
gat ein gmümmel, Zürich well wol nitt bin h[elgen]
schweeren, aber den anderen bin helgen den eid gen. Das
glaub ich nitt, dann eins ist als guͦt als das ander,
darbi
gen und nen. Lieber, brichtend mich darumb; dann üwerer
schriben keins diß ußtruckt.
Genevae fervent omnia adhuc. Qui illinc sunt proscripti per
nostros redire cuperent. Varia sunt iudicia de his. Calvinus
pessime audit. Defendimus illum quantum possumus. Sed tam
obtinuit malus de illo rumor ut per nos tolli nequeat. Aiunt
illum interesse torturis et quaestionibus coniuratorum, et
plane in hac tota causa nihil fieri nisi eius autoritate.
Quod ut ego vix credo, ita sunt qui sancte verum esse
affirment.
Viretus Genevam profectus est et ibi concionatus pessimam
inivit apud nostrates gratiam. Farellus quoque illuc
profectus impetuositate sua tantum non subvertit omnia, si
vera sunt quae publicus fert rumor. Video enim reipublicae
Genevensis statum vix hac ratione consistere posse nisi
dominus mirabiliter opituletur. Calvinus certe apud illos
quoque male audit, qui hactenus semper illi fautores
exsistere. Parcius illi scribo nunc propter iniquas quibus
omnes gravamur suspiciones, deinde quod parum fideliter et
caute illos literis nostris uti video.

Ex Basilea quoque vereor, ne emergat monstri aliquid. Scis
quid Bellius scripserit, sive is qui se hoc nomine occultat,
quid item responderit Beza. Agitatur etiam ipsa nunc
quaestio inter ministros: an haeretici occidi debeant?
Variae sunt opiniones quibus quidem Beza satisfecit. Nimiam
tamen reprehendunt acrimoniam. Atque ita nunquam caremus
contentionibus, quin semper alia ex alia texatur. Unum nobis
hoc est solatium, quod per singularem gratiam dominus nobis
dedit in his controversiis idem sentire. Utinam vero hoc sit
stabile et perpetuum. Et pro hoc tu quoque orabis dominum.
D. Quaestor Hallerus heri reversus est aliquantulum melius
habens quam antea; is te salutat. Ex Gallia nihil habemus.
Anglia furit, ut scis, Antichristus. Remitto confessionem
Polonicam; vidimus illam aliquot diebus antea, nihilominus
tibi magnas agimus gratias. Quod Mathaeum Bavarum attinet,
retulit sine dubio ipse tibi, quid impetraverit. Aegre
ferunt nostri, quod videamini subinde aliquos huc
transmittere, cum ipsi magnam habeamus expectantium copiam;
certe non parva mihi hinc nascitur molestia, qua libenter
vellem carere. Bene vale. Nostri te omnes salutant. Bernae
6. augusti 1555.
H[allerus] tuus.

Praeter Polonicam confessionem nihil abs te accepi. Scribis
te mittere aliquid, quod sit aeditum a d.d. Achille Gassaro;
sed quicquid id est, nec in Musculi nec in meis fuit
literis, neque etiam requisitus Mathaeus Bavarus, per quem
te mittere scribis, se tale quid habere aut accepisse
fatetur; vide ergo, si forte retinueris tecum.

Clarissimo viro d. Heinrycho Bullingero, Tigurinae ecclesiae
pastori fidelissimo, domino ac compatri suo honorando.
                                       Tiguri.


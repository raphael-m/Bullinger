<nr>[29150]</nr>
<ae>Johannes Fabricius an Bullinger</ae>
<od>
Chur, 18. September 1559.
<vo>Zürich StA, E II 335, 2322. / Orig.(Aut.)
Gr.
II,  157f.
R.
S. Fuerunt hic pridie comitia, in quibus ille de Quadriis causam suam proposuit, cum iam ante hic in arce episcopi substitisset totum octiduum, et mirum est, quam omnes ambierit et singulos quidem legatos separatim.
Sed vide tu mirabilem in rebus humanis providentiam.
Illius su plicatio, quam de scripto in comitiis proposuit, ante in meas manus mirabili casu venit, si casus is est appellandus et non consilium potius divinum.
Als den vordrigen tag unsere herren ire botten, bed burgermeister, zuͦ
den überigen rhaatsbotten, so uff den bytag kommen soltend, verordnet, hand sy inen in entpfelch geben, sich mit gewalt wider desse von Quadriis fürnemmen ze legen.
Daaruff der von Quadriis rhaat funden das er in syner supplicatz keiner sonderen schuͦl oder münchsordens gedenckt, sonder allein anzeigt, wie er, von gottes gnaaden mitt guͦtt rychlich begaabet, keine kindt habe; sygind aber vyl jüngling in synem vatterland, die uß mangel der schuͦlmeisteren größlich versumpt werdind; wölle er, gott
vorab zuͦ eeren und synem vatterland zuͦ guͦtem, einen schuͦlmeister in synen kosten erhalten.
Daamit das aber mer krafft und ansechen haben möge, bitte er ir grosmächtickheit (tali enim titulo dignatur), sy wöllind ir erkantnuß hye harüber geben etc., darmit werdind sy gott vorab, demnoch ouch keiserlicher majestät großlich dienen etc.
En, quam astute vulpecula! Er vermeint, er wölle es also in einem schnap erwüschen, et certe haec res visa fuisset non iniusta.
Legati ergo omnes informandi
fuerunt de molitionibus huius hominis.
In summa res eo deducta est dei gratia, ut nostris incipiat esse suspecta, et in tanto consessu nemo fuit, qui illius a Quadriis causam defendendam susceperit.
Reiecta tamen haec causa est ad futura generalia et magna comitia, uff ein pundtstag.
Ita ille nunc quidem infecta re discessit.
Ludimagister, ut ex legato intelligimus, cuius et operam ille, sed frustra ambiit, Hispanus est etc.
Rumor ille de dracone illo non omnino vanus fuit, sed quod fit, dum quisque aliquid affingit, per mendacia quoque crevit.
Augustinus a Salicibus, vir fide dignus, nobis retulit praesentibus utroque consule et aliis bonis viris eum conspectum esse, sed nonnisi a duobus et quidem separatim, quorum tamen descriptio non discrepet.
Non tamen adeo mirum illis hoc accidisse, quod ante triginta annos indigena quidam, qui etiamnunc superstes sit, ingentis magnitudinis vermem in rupe quadam praerupta
apricantem ictu bombardae confecerit, cuius tabes tam pestilens fuerit, ut virus ventum adversum sequutum homini visum eripuerit et caetera ita inflarit, ut vita eius iam plane esset desperata; eum tamen, cum vix semimortua membra traheret domum tandem devenisse locumque suis demonstrasse et post aliquot dies illum vermem interfectum esse repertum etc.
Quae Roma afferantur, habes ex literis hisce Italice scriptis, quas tu dabis legendas d.d.
Petro Martyri.
Summa earum haec est: nobiles Romanos impedire creationem novi pontificis et cupere in posterum aliquid de pontificis authoritate deminutum, et haec verisimilia sunt.
Nam Roma, ut audio, in 50 vicos aut amplius distributa est; singulis autem vicis singuli attributi sunt tribuni (tribunum illi capirionem appellant). Hi post hominum memoriam non leguntur ita in unum consensisse omnes ac nuper
in odium pontificis etc.
Pontisellae d.
Leodovici Lavateri, generi tui, literae sunt redditae.
Erit res ei unice curae; nunc scribere propter vindemias non potest, sed scribet proxime.
D.d. Gesnero libenter mitterem, quae a me expectat; sed non habeo, cui commode dem.
Cum primum nactus fuero idoneum aliquem hominem, scribam et simul mittam mittenda, licet de seno ibicis nondum habeo, quod pro certo polliceri possim.
Salvum te cupiunt nostri omnes d.
consul, d.
Philippus, Pontisella.
Salutem ex nobis dicito tuis omnibus.
Curiae 18. septembris anno 1559.
                                     Ioannes Fabricius, tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo plurimum observando.

<nr>[30227]</nr>
<ae>Ambrosius Blarer an Bullinger</ae>
<od>
(Winterthur), 9. Dezember 1560.
<vo>Zürich StA, E II 357a, 488 / Orig.(Aut.)
Bl.
III, 563 R.
Varie me affecerunt literę tuę varia nunciantes, sed tristia plura quam iucunda, nisi quod volupe fuit legere Bernensium et Gebennensium concordiam, quam dominus confirmet et conservet.
Heri sub noctem literas a Conrado Huberto, olim Buceri nostri amanuense, literas accepi, quas mitto, ut ipse legas et proximo nuncio remittas.
Scribit autem filius meus Ioannes Gervicus regem Navarrę cum fratre captum a Gallo contra datam ipsis fidem publicam, cum ad comitia vocante rege venissent, quod
rex persuadere sibi a cardinalibus sustinuerit hereticis non servandam fidem, quemadmodum nec Sigismundus Husso servavit.
Redeamus in viam convertamur totis animis ad dominum urgentes, apud quoscunque possumus, maturam pęnitentiam, ut misertus nostri Christus tot malorum plaustra, quę humeris nostris imponere meditantur hostes veritatis, potenti sua manu in ipsorum capita et duras cervices reiiciat donata nobis diuturna pace, qua nomen ipsius glorificemus.
Sed vale.
9. decembris 1560.
                                         T[uus] A[mbrosius] Bl[aurerus].
D. Heinricho Bullingero, viro clarissimo, amico incomparabili.
^$Tiguri.

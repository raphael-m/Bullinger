<nr>[21052]</nr>
<ae>Johannes Gast an Bullinger</ae>
<od>(Basel), 11. März 1551.</od>
<vo>Zürich StA, E II 366, 142. / Orig.(Aut.)</vo>
S. in domino. Literas ad me missas, quas recepi 9. martii
sub noctem, diligentissime curavi; nam summo mane adii aedes
Mauri, qui nunc Soloturi agit vocatus ad comitia Helvetica,
in quibus bellica negotia tractabuntur, ac inveni postam
equum inscendentem, qui absque dubio reddidit ea ipsa die,
sicuti promiserat. Misi etiam eodem die Argentinam alteras
literas Montio scriptas per fidelem virum, civem nostrum.
Libros, quos petis, mittam nacto tabellario commodo. De
Germanicis libellis nihil promitto; nam in nullo blbliopolio
prostant. Puto me duos habere, quos excussa bibliotheca, si
invenero, mutuo dabo.
Oporini nostri res sic se habent: Edidit libellum
Naus[e]ę, quem nolunt Basileę vendere, et maleferiati
homines excitarunt nescio quam tragędiam de libello novo
a
Oporino impresso contra nostram religionem. Petiit senatus
libellos, quum esset coniectus in carcerem; legerunt fratres
et nihil mali in dialogis esse neque quicquam contra nostram
religionem, nisi quod vocemur hęretici, senatui dixerunt.
Liberatus igitur nulla inflicta mulcta; mandatum autem, ut
libellos colligat, quos dispersit, quod impossibile est, et
senatui det, quod nunquam fiet.
Sic plerumque sententię colliguntur non satis ecusso
negotio et ab illis, qui non intelligunt, de qua re agatur.
Si deputatis libellum ostendisset, nullum in periculum
incurrisset.
Milites multos cępit perlamentum Ensisheim, quos gladio
truncavit; insaniunt omnino Caesareani et Ferdinandini.
Nosti absque dubio baronem de Solms esse captum a Lantgravio
et in Galliam abductum. D. Schertlinus magnam militum habet
copiam, in Lotharingiam invito Caesare proficiscitur.
Lantgravii filius iunior ad nos venit 6. martii et in
publico est hospitio et vix evasit; in vestitu mulie[b]ri
vectus est in curru vili, ne agnosceretur.         Insignis
capitaneus Hans de Saltzburg captus ab Ensesheimianis, quod
aegre fert Schertlinus, optimus vir, qui ultionem sumet
absque dubio de illis. Der her Bastian hat grien reckt
gmacht, uff die ermel gestickt ita: P P P, hoc est: pugna
pro patria, dein in signo habet aureis literis: Germanię
libertas, uff dem schutzenfenlin ein büchsen, doruff ein
brynnenden hanen.  Quid hoc designet, divinare poteris.
Vale. Raptim. 11. martii 1551.
T[uus] G[astius].
An den wolgelerten herren herren Heinrych Bullinger,
lutpriester zuͦ Zurich, mynem gunstigen herren, zuͦ
handen.                                     Zurich.

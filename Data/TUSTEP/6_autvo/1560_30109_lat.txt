<nr>[30109]</nr>
<ae>Stanislaus Wardesius an Bullinger</ae>
<od>
Bichau (Bychow), 21. Juni 1560.
<vo>ZÃ¼rich StA, E II 367, 81. / Orig.(Aut.)
Gratiam et pacem a deo patre domini nostri Iesu Christi tuae humanitati ex animo opto etc.
Scio, vir doctissime et piissime, hoc a scribendo plerosque retrahere, vel quod, quibus scribunt, ignoti sunt vel nullis officiis coniuncti.
Ego vero ita iudico maximam esse causam omnibus fidelibus in Christo fratribus, cur et ad se scribant, etsi aliae non intercedant, quod cum et in Christo ita coniuncti sunt, ut unius capitis sint ipsi corpus, inter se autem membra, suis quidem spatiis, corpori tamen omnia insita.
Cum vero nos in terris Ruttenis, pene iuditio omnium barbaris et militiae
magis quam religioni idoneis eam divinitus consecuti sumus gratiam, ut visibilis etiam apud nos facies extet ecclesiae, et cum vestra Helvetica ecclesia in eandem doctrinam, professionem fidei, ritus consenserimus, retrahi non potui, quin meas litteras ad te, ecclesiae decus, darem meamque et magnae partis Russiae fidem apud tuam humanitatem testatam facerem et pro ea coniunctione, quae nobis est tecum et aliis membris Christi, implorarem tuam opem et consilium.
Non est opus, ut doceam maximam
ecclesiae vim et adiumentum in schola bene constituta esse, ut, si quis ecclesiam imaginetur absque schola constare non posse, perinde sit, atque si vivere hominem posse arbitretur absque anima.
Est autem iam coetus non poenitendus apud nos discentium; sed doctores desyderamus, qui tam artes liberas doceant sobrie quam sacras linguas et theologiam pure profiteantur.
Haec cum scribi, sic accipi velim nos Platonas et  Aristoteles non morari, sed qui synceram philosophiam nostratibus tradant pro
ingeniis illorum non acutis scilicet et qui norint <gr>oruotomein ton logon ton ths alhueias</gr>. His mediocribus contenti erimus, ac istorum copiam esse apud vos audivi partim domesticorum partim exulum.
Quare pro pietate et necessitudine christiana dabis hanc operam nostrae ecclesiae, ut virum unum atque alterum nobis transmittas, qui praesint scholae et doceant sacras in ea literas.
Negotium deducendi istos viros ad nos dedimus fratri in Christo fideli et de ecclesia nostra bene merito
Sebastiano Pechio, bibliopolae Minoris Poloniae, qui has literas meas ad tuam humanitatem perfert, cui ut auxilio et consilio hac in re ecclesiastica esse velis nomine nostrae ecclesiae etiam atque etiam rogo.
Quae quidem nostra ecclesia se cupit debere tibi vel ideo, quod prae caeteris melius iudicare de doctis doctoribus et synceris professoribus possis, atque adeo, quod est tuum ecclesiae studium, nobis communicare eo magis velis.
Bene valeat tua humanitas et in gubernanda ecclesia successum sentiat bonum.
Datum Bichoviae iunii 21. anno domini 1560.
                  Deditissimus frater in Christo Stanislaus Wardesius, super-
                     intendens reformatarum ecclesiarum Russiae, minister
                        Bichaviensis, aliorum seniorum nomine et fratrum.
Clarissimo viro eruditione et pietate praestanti domino Henrico Bullingero, pastori ecclesiae Tigurinae vigilantissimo, domino et fratri in Christo Iesu semper obser-
vandissimo.
Darunter v.
Bull.s Hd.: *Litterae ex Russia 21. iunii 1560."

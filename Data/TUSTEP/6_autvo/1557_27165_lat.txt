<nr>[27165]</nr>
<ae>Johannes Jung an Bullinger</ae>
<od>
Basel, 12. August 1557.
<vo>Zürich StA, E II 375, 492. Orig.(Aut.)
S. D. Etsi ante paucos dies scripserim ad te, nolui tamen, ut Froschouerus literarum vacuus ad te rediret.
Vocatus erat affinis ille tuus ad marchionis consiliarios; sed scriptis literis ipse non venit ob adversam valetudinem ad diem praescriptum.
An vero interea temporis eos accesserit, rescire nondum potui; spero autem hanc moram absque periculo esse, modo dominus bonum virum maturius restituat.
De rebus novis quod scribam, habeo nihil nisi de apparatu bellico Philippi, quem scribunt esse
peditum vexilla centum, equitum numero quindecim milium.
Gallum vero viribus longe inferiorem una cum suis magno metu perculsum.
Quo casura sit hec Martis alea dominus novit, qui moderetur negocium ad suam gloriam et foelicem successum regni sui. Amen.
Quod mihi exemplar Apocalypseos dare iusseris, habeo gratias ultro nihilominus vel tibi vel Oporino meo persoluturus.
Nunc ut in domino recte valeas cum tuis, ex animo precor.
Bene vale.
Basileę 12. augusti etc. 57.
Tuus totus Ioannes Iungius.
Spectatę eruditionis ac pietatis viro domino Henrico Bullingero, domino suo ac fratri venerando.

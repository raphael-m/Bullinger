<nr>[28091]</nr>
<ae>Bullinger an Ambrosius Blarer</ae>
<od>Zürich, 3. Juli 1558.</od>
<vo>St. Gallen VIII, 193. / Orig.(Aut.)
Bl.
III, 432.
S. D. Diu sane nihil scripsi humanitati tuae, vir reverende et domine colende fraterque charissime; nam nullas a te quoque accepi.
Sed utrumque hoc tribuo variis et multiplicibus negotiis.
Das by üch uußgäben wirt, wie umb unser satzung willen vil eerenlüt hinziehend und das burgrächt uffgäbend etc., ist gar nitt war; ich weiß nitt onet den einigen jungen von Bonstetten<f1>Beat Wilhelm von Bonstetten gab 1556 Bürgerrecht auf (Quelle: Bürgerbuch?), vgl. Zürich ZB, Ms E 16, 298r.<fe>, der das burgrächt uffgäben.
Quin potius lex illa contra militiam mercenariam magis magisque probatur ab optimis quibusque.
Video quidem ubique multos spectare ad interitum; sed attingent scopum tandem; nostrum erit admonere mature; si acquieverint, lucrati sumus animas ipsorum, sin secus, ipsi, quod intriverunt,
ut aiunt, exedent.
Ac nisi caecus esset mundus, vidisset vel intra 4 hosce annos, quis sit mercenariae militiae fructus.
Nisi vero tales essent mores huius seculi, non versaremur in ultimo seculo.
Oremus dominum, ut is liberet nos ab omni malo.
Quid vero scribam de rebus Germanicis? A tempore paschae nullas ex Augusta aut aliunde ex Svevia literas accepi; silent omnia.
Qui inde ad nos redeunt, narrant varia, quae cum incerta sint, non arbitror esse scribenda.
Laborant nunc principes aliquot, ut
veluti de novo subscribatur ab omnibus confessioni Augustanae et eius apologiae et 4 novis, id est in comitiis Francfordensibus compositis articulis, quid sentiendum et docendum sit de iustificatione, necessitate bonorum operum ad salutem, de coena et de adiaphoris etc.
Audio inter Saxones plurimum his reluctari multos et nescio quid moliri, quorum caput dicitur esse Illyricus.
Doleo usque adeo lacerari ecclesiam a delicatis morosisque capitibus; sed hoc meretur nostra ingratitudo.
Scripsi
sermones, quos vides, in aliquot Ieremiae capita; horum exemplum hic mitto.
Scribo nunc festorum dierum domini et redemptoris nostri sermones ecclesiasticos; prodibunt deo volente ad futuras Francfordienses nundinas.
Cupio te recte valere.
Ego nunc utcunque valeo; frequentius enim, quam vellem, deiiciunt me intollerandi capitis dolores et nescio quae accidentia alia.
Vale.
Valeat dominus d. Fuchsius<f1>Peter Fuchs.<fe>, d. Iacobus, d. Funcklius, valeant boni omnes.
Tiguri 3. iulii 1558.
                                      Bullingerus tuus.
Clarissimo viro d.
Ambrosio Blaurero, Biennensis ecclesiae pastori, domino suo colendo et fratri charissimo.
^$Byell.

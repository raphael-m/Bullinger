<nr>[24020]</nr>
<ae>Sebastien de l'Aubespine an Bullinger</ae>
<od>Solothurn, 18. Januar 1554.</od>
<vo>Zürich StA, E II 359, 2927. / Orig.(Aut.)</vo>
S. P.  Tuas habui et summas gratias ago, quod tam cautus et
diligens esse velis in meis ad Vergerium mittendis. Nova vis
: habeo pessima, quod ad Angliam; matrimonium Hispanicum est
certo iunctum et iam misit regina Anglię novem naves
onerarias in Hispaniam cum suis legatis ad principem
vocandum, et cum istis et suis veniet versus martium. Deus
adsit bonis omnibus. Sed crede mihi istud est a vobis et a
nostris maxime timendum, et debent omnes currere ad
incendium istud extinguendum. 20a alterius mensis iussit
regina illa proclamari publice, quod nemo sub pena capitis
de Hispanis, Caesare nec suo matrimonio loqueretur. Ego
postam conscendo, ut domum meam et domestica invisam; sed
tantum viginti dies impetravi a rege. Ego statim adero; hic
manent mei et inter alios meus secretarius, qui eundem quam
ego habebit potestatem. Ille est, qui te nuper invisit. Si
quid a te veniet, mittet mihi bona fide; si quid etiam
habeas a Ver[gerio] nostro, mitte, queso, ad eum et ora pro
me. Vale optime. Ex Soluturo
18a* (*a.R.: 1 viell. gestr.) ianuarii. Raptim.
Tuus semper Bass[a]f[ontaneus].
Populus Anglie et tota nobilitas maxime conantur impedire
hoc matrimonium, et speratur disso[lu]tum; tamen Caesaris
pecunię multum valent; papa etiam, qui totus nobis est
contrarius, vigilat contra nos pro Hispanis.
Optimo viro et amico domino Bulingero.
               Tiguri.
[Von and. Hd., Wunderlich?]: Dem hernn Bullinger zu
uberanttwurten.
Zürych.

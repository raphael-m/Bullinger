<nr>[24265]</nr>
<ae>Sebastien de l'Aubespine an Bullinger</ae>
Solothurn, (............ 1554).
<vo>ZÃ¼rich StA, E II 359, 2933. / Orig.(Aut.)</vo>
S.P.  Si quid novi a me velis, quod ad bellum attinet,
poteris ex literis, quas ad dominos tuos scribo, cognoscere;
illic enim vere, tam que ex Picardia, Pedemontio quam que ex
Italia et aliis locis veniunt, comprehendo. Cupio et te oro,
ut copiam ad dominum Vergerium mittas. Eius literas accepi a
tempore, quo ex Germania rediit, et cum literis libellum,
quem mihi dedicavit, qui egregie et docte est scriptus, et
vix credo secundum in Italia esse, qui purius et cum maiori
vi et energia scribat Italice. Ei respondeo; curabis, si
placet, meas red[d]i. Quod praeterea hic inclusum est, scias
certum, poteris ad eum mittere; sed rogo, ne autorem
nominetis. Expectas de Anglis aliquid; video enim per tuas
ultimas te illic a multis observatum.Omnia infeliciter; illa
prima regina est per Caesarianos reiecta, et tam imprudens
vel parum audax fuit ille Nort[h]umberland, ut eis vix ausus
sit, cum potuisset, resistere; sic Maria Caesariana et
pap[istica] est regina declarata. Scis, quomodo vestros
oderit, quam unice contraria observet. Illa sunt nimium
certa et iam sibi ex consilio Cesaris querit maritum sibi
similem; sic sperantur magno mutationes in  aecclesia. Hec
est ars Caesaris, qua nullo modo potest uti nisi per
divisiones, quas in ecclesiis fovet. Sic ei moriens
Granvellanus praedixit futurum  maximum Caesarem et ea
ratione Germaniam et Helvetios perdi posse. Deus prohibuit
et prohibebit; sed eadem conatur in Anglia, ubi in summa
omnino res male sunt.           Cupio etiam, ut de aliquid
d.Ver[gerio] dicas; nam per otium non iam vaccat pluribus ad
eum, et omnia ad te remitto. Expectavi nova de prelio.
Dominus exercituum det victoriam, ex qua certe multa
pendunt, et respici[a]t eos, qui etiam nobiscum non stant.
Saluto dominos tuos et te unice. Vale optime, et si quid de
Nurembergensibus habeas et aliis Germanicis, scribe, queso.
Vale iterum, vir bone. Datum ex Soluturo hoc die Veneris.
Tuus semper B[assafontaneus].
Domino Bulingero, viro optimo.
                     Tiguri.

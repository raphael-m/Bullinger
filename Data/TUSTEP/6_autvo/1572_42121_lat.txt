<nr>[42121]</nr>
<ae>Tobias Egli an Bullinger.</ae>
<od>Chur, 28. Juli 1572.</od>
<vo>Zürich StA, E II 377, 2530./Orig. (Aut.)</vo>
Gr. III, 357 Exc.
S. Literas tuas, colendissime d., nepoti tuo per Raphaelem
meum sine mora
transmisi; non enim alius se offerebat, qui ferret, et
subtimebam ego, ne tandem
sese ex abyso illa proriperent. Mitto acta subcomitiorum,
quibus alia suo loco
et tempore addentur. Voluerunt deffensum Conradinum Plantam,
prout superiora
comitia decreverunt. At rustici Rheticae Vallis haec
contemnent, siquidem primo
in iudicio longe aliter voluntate communitatum sit statutum.
Nondum pacatum
videtur, et vehementer vereor, ne multum negocii adhuc homo
ille nobis facescat.
Dominus omnia solide componat.    -      Retulit pedem
Venetiis Iosue a
Salicibus, qui affirmat Venetos maximam cladem a Turcis
recenter accepisse. Sed
et ita itinera literis praecludunt, ut parum certi ex Italia
habere possimus,
maxime quoad Venetos.   -    Ago gratias pro novis, quae
remitto. Mirantur ea
nostri omnes, qui toti nunc sunt occupati in recipiendis et
devorandis regiis
stipendiis, quibus tandem dirumpentur.
Vale. Quaeso Lucio Niero dentur hae literae, quas germano
fratri inscripsi;
illas facile curabit per aurigam aliquem Gynopedianum.
Hactenus non aliter
intellexi quam nepotem tuum bene habere, cui iam secundo
scripsi et, si quid
potuissem gratificari, cupide fecissem. Vale. Ocyssime
Curię Rh[aetorum] 1572. 28. iulii.
Tuae dominationi subiectissimus Th[obias] Ic[onius].
Amplissimo viro d. d. Heinrycho Bullingero, Tigurinae
ecclesiae antistiti
clarissimo, domino suo singulari observantia colendissimo.
      Zürich.

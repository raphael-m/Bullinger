<nr>[41007]</nr>
<ae>Georg von Stetten an Bullinger.</ae>
<od>Augsburg, 31. Januar 1571.</od>
<vo>Zürich StA, E II 378, 1860. / Orig. (Aut.)</vo>
S.  Spero te recte valere in domino una cum omnibus tuis,
domine et frater colendissime. De statu rerum nostrarum
aliquae ad te scribenda duxi, ne scribendi officium diutius,
quam par sit, differre videar. Maurorum in Hispania vires
crescunt magis magisque. Ex Lugduno 5^#'o ianuarii
scriptę afferunt pacem Gallicam sibi etiamnum probe
constare et spem esse ipsam esse duraturam. Anglię regina
sperabat redditura praedam, quam hactenus sępius coepit
quanquam invisam/immensam? pecunię vim excedit; sed spes
de pace inter illam et Alvanum nunc concidit. Alvani arx,
quam in Gröningen oppido firmissimam ędificare coeperat,
praeterita inundatione ita corruit, ut nulla vestigia
supersint, periere etiam in ea Hispani trecenti circiter.
Albanus sese ad bellum parat; nam principes evangelici armis
restituere decreverunt, quos ille cum suis confoederatis ex
feudis imperii deiecerat; expectatur tantum anni tempus, quo
miles educi possit. Profitentur etiam illi sese ulturos
saguinaria multorum contra ipsos consilia et foedera; vereor
bellum fore acerrimum et longe lateque grassaturum. Danię
et Svevię reges pacem firmarunt in annos 16.
Pontificię classis praefectus est Antonius de Columna; in
eius triremem fulmen cecidit, malum quassavit, cuius ruina
30 remiges oppressi sunt. Ipse praefectus vix salvus in
litus pervasit prope Siciliam; inde cum in aliam triremem
conscendisset, ea quoque tempestate lacerata, ut vix cum
paucis evaserit.
Terrę motus Ferrariensis etiamnum durat. Elector marchio
Brandenburgensis abiit. Bavari nurus infantem mortuum
edidit. Marchio Onspachiensis tutor Wirtembergici . . . . .
. . * (*a.R.: Flum... od. Elwang?) oppidum et praeposituram
coepit contendere, quod ius patronatus eius loci ad
Wirtembergensem spectat; episcopum Augustanum illud hactenus
quidem possedisse, sed iniusto titulo. Turcarum apparatus
magnus esse dicitur. Alii Histrię et Dalmatię, alii
Hungarię, alii aliis locis moventur.(?) Dominus adsit
suis
suumque adventum acceleret; nobis vero det, ut
vigilemus.
Bene vale.
Datum Augustę  31. ianuarii anno 1571.
Tui
observantissimus Georgius a Stetten.
Venerando, pio atque erudito domino Henricho Bullingero
ecclesię Tigurinę antistiti vigilantissimo, domino et
amico suo colendo.                    Tiguri.

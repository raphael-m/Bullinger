<nr>[19229]</nr>
<ae>Johannes Blasius an Bullinger</ae>
<od>Chur, 25. August 1549</od>
<vo>Autograph: Zürich StA, E II 343, 387.(Siegel...)</vo>
<dr>Gr. I, S. 149f.<dr>
<re> </re>
<tx>Ioannes Blasius D. Bullingero suo S.
^$Postremas tuas (cum nobis, tum D. Alterio destinatas una cum
iisdem inclusis) literas recepimus omnes, vir in Domino
observandissime. Alterio suas transmisimus, inclusas hic tibi
remittimus, ut iusseras. Porro quid vero nos tibi pro
responsione scribemus, ignoramus omnino, quandoquidem ea omnia,
que nuper apud nostros dolo fraudeve sunt transacta, tu alias et
optime nosti, nempe hic nobis nihil esse imputandum.
Reclamavimus in tempore et fortiter, sed frustra. Auro enim
splendente non pollet oratio: Auri sacra fames, quid non
mortalia pectora cogis! "Quam dif[f]icile est", inquit Cato,
"oracionem habere ad ventrem, qui auribus caret". Hec vere dicta
esse nostro malo, proh dolor! experti sumus. Interea laudandus
est Dominus, qui sua benignitate verbum suum apertissimis signis
firmare solet; quamvis hec, ut nos iudicamus, inicia sint
dolorum Postremo, qui ecclesię Claven[n]ensi subveniendum sit,
deliberatum est a synodo nuper hic celebrata. Expectamus (nos,
quibus hoc iniunctum) iustam eam adeundi vocacionem; sed vereor
im[m]inens bellum ab ista parte hoc impedire, de quo hisce
diebus hanc hisce inclusam schedulam ad me clanculum dedit D.
Ascanius Marsus Mediolanensis, vir vere pius, qui nuper Cęsaris
legacione functus est apud Rhaetos, qua nihil spei pollicitus
est. Dominus conservat ecclesiam undique perturbat, amen etc.
^$Raptim, Curie, 25. augusti, anno 1549.
^$Omnes pii et nominatim D. Comander te multum resalutant et, si
quid rerum novarum, abs te petunt.
^$Idem tuus, quantusquantus est, Blasius.
^$De vitandis supersticionibus Ioannis Calvini, fac, ut habeam;
precium remittam.
^$De vitandis supersticionibus Ioanis Calvini, fac, ut habeam;
precium remittam.
<lz>[Adresse ...]: Prestantissimo viro D. H[einricho]
Bullingero, ecclesię Tigurinę antistiti vigilantissimo, domino
ac fratri suo longe observandissimo.


<nr>[31067]</nr>
<ae>Ambrosius Blarer an Bullinger</ae>
<od>
(Winterthur), 12. April (1561).
<vo>Zürich StA, E II 357a, 564 / Orig.(Aut.)
Bl.
III,  605 R.
S. Heri sub cenam eas literas ab Hosero accepi, quarum nudius quartus mentio fiebat in alteris, quas per Leonardum ad me dedit; coniunctę vero illis erant item tibi inscriptę, quas ab optimo Linero iam accipies.
Simul autem advenerat heri Wonlichius noster istinc veniens et literarum fasciculum Argentorato ab Huberto et filio meo adferens.
Scribunt autem de rebus Gallię, mittunt etiam libellum cum Iohannis Sturmii praefatione continentem quatuor scripta eucharistica Buceri nostri; pariter
novos motus Argentoratenses significant.
Quę omnia nisi certo mihi perusaderem a Stuckio vestro ad te quoque missa, partem aliquam nunc etiam non lectam ad te perferri curassem.
Fac igitur sciam, si quid forte horum desideras.
Non possum quicquam praeterea; ita simul multa mihi scribenda vehementer me urgent.
Bene vale, mi venerande charissimeque Bullingere.
12. aprilis.
                                         A[mbrosius] Bl[aurerus] t[uus].
D. Heinricho Bullingero, venerando et charissimo fratri suo.

<nr>[27123]</nr>
<ae>Johannes Fabricius an Bullinger</ae>
<od>Chur, 28. Juni 1557</od>
<vo>Autograph: Zürich StA, E II 375, 498.(Siegel...)</vo>
<dr>Gr. II, 13.<dr>
<re> </re>
<tx>S. D. Etsi, reverende in Christo pater, non dubito, quin
clarissimus vir Fridericus a Salicibus omnia, quae tua scire
de republica nostra interesse arbitratus est, abunde satis
tibi explicarit, quia tamen bonus hic senex ad vos
proficiscebatur, vacuas potius ad te literas quam nullas
mittere volui. Parens hic est consulis Tscharneri, quem tu iam
diu, ut puto, nosti; vir eximiae probitatis evangelii causam
apud nos inter primos strenue promovit, quod idem ex aliis te
audisse arbitror. Quare, quae tua est humanitas, quod idem ex
aliis te audisse arbitror. Quare, quae tua est humanitas, quod
unum abs te eius nomine puto, semihoram saltem mutuis inter
vos tribue colloquutionibus, quo uno officio mirum est
quantopere delectetur. Si quid de episcopi causa ex eo
sciscitari libet, omnino licet experiri. Plura scribere nolo,
bonus senex prolixae epistolae instarerit. Brevitati ergo
literarum mearum ignoscas rogo. Rogarem, ut eam bono seni
praestaretis humanitatem, quam par est eum a vobis expectare,
nisi hoc ipsum agens voluntati vestrae diffidere viderer.
Perbreves accepi tuas literas, in quibus scire cupis, quo in
loco res nostrae et reipublicae sint, quid in Italia agatur,
quid novi ex Neapoli, de quibus tamen, quod clarissimum virum
a Salicibus te plane edocuisse non dubitem, plura scribere
supersedeo.
^$Valeant omnes ecclesiae vestrae ministri quam plurimum.
Amplissimis consulibus d. Georgio Müllero et d. Ioanni Habio
me commendare eisque plurimam ex me salutem dicere, si commode
potes, quaeso ne graveris.
^$Vale iterum, reverende in Christo pater, et me amare perge.
^$Curiae quarto calendas iulias 1557. annno.
^$Ioannes Fabricius tui observantissimus.
<lz>[Adresse ...]: Clarissimo viro eruditione et pietate
praestanti d. Heinrycho Bullingero, ecclesiae Tigurinae
antistiti vigilantissimo, domino et mecoenati suo plurimum
colendo.

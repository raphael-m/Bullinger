<nr>[30012]</nr>
<ae>Johannes Fabricius an Bullinger</ae>
<od>
Chur, 22. Januar 1560.
<vo>Zürich StA, E II 375, 598. / Orig.(Aut.)
Gr.
II,  175 R.
S. Literas tuas, reverende in Christo pater, eodem ipso momento accepi, quo nobis in curiam eundum fuit disputandi cum anabaptista gratia.
Hominum genus pertinax, et quod institutionem nullam admittat.
Labor ergo tuus et nobis et aliis piis ministris apprime utilis est futurus.
Quod scripsi mihi mirum videri te nihil scribere, in causa est, quod tuae mihi nondum sunt redditae; fortasse interciderunt; scribis tamen eas nihil continere operae pretii, quod mehercle gaudeo.
Alias scio, quae sint
occupationes tuae, ita ut non sit necesse, ut te mihi purges.
Iubes nos equum vendere, quam primum possumus; id quidem conabimur.
Nunc primum incedere potest, sed sessorem nullumdum ferre; habuit eum secum d.
Philippus, recipiet postmodum Pontisella.
Mirantur illi boni viri te de sumptibus scribere, dicunt se tibi tuisque multo debere maiora.
Sed quia strigosus et macilentus est admodum, timeo, an emptorem simus reperturi .......... eum melius et commodius posse Tiguri divendi.
Sed, qu[id]
faciendum sit, ex Christophoro discere cupimus.
Cum primum incedere posset et ferre sessorem, essent fortassis ex nostris mercatoribus, qui Tigurum equitarent sine sumptibus vestris.
Coronatos duos recepi; sed non opus fuisset te tam festinanter solvere.
Quod ad cętera attinet, dolet mihi te vel cogitare de sumptibus interrogare, quasi vero tibi non omnes meas fortunas debeam.
Tractavi eum admodum frugaliter et ita quidem, ut nullos sumptus cum eo fecerim.
Habui puellum aegrotum; cui dum mei
operam dederunt, filium negligenter tractarunt.
Modo ei studia nostra grata acceptaque acciderint, nisi abunde satisfactum est.
Novi nunc nihil est.
Qui Mediolano veniunt, affirmant novum pontificem diem suum obiisse.
Sed nihil ego dum affirmo.
Rogo te, d.
Collino, socero meo, significes per tuos dolium cum frumento mihi esse redditum, nunc autem temporis angustia exclusum scribere non potuisse.
Vale, pater in Christo reverende, cum omnibus tuis quam felicissime.
Curię 22. ianuarii anno 1560.
                                      Ioannes Fabricius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo plurimum observando.

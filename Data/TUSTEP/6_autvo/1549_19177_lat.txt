<nr>[19177]</nr>
<ae>Celio Secundo Curione an Bullinger</ae>
<od>Basel, 18. Juli 1549</od>
<vo>Autograph: Zürich ZB, Ms F 62,185.(Siegel...)</vo>
<dr>Ep. Calv. 1227 (XIII, 331f) Exc.</dr>
<re> </re>
<tx>Per Christum Iesum.
^$S. D. P. Non respondi tuis proximis literis, Bullingere optime
atque humanissime, quoniam nihil erat, quod scriberem novi. Nunc
autem nuntium nactus certum, qui recta redit ex Anglia, duo, ut
ad te scriberem, permoverunt: alterum est, quod te natarum
tuarum unam collocasse Zvinglio, magni Zvinglii virique
clarissimi filio, accepimus, alterum est concordia de coenae
domini mysterio, quam audio vos cum Calvino et suis instituisse.
Tuae filliae nuptias, quoniam spero honestissimam puellam
adolescenti optimo et nequaquam ab optimo et clarissimoparente
degeneranti nupsisse, tibi et uxori tuae amantissimae gratulor,
deum vero optimum maximum precor, ut id firmum atque auspicatum
esse vellit. De coenae domini et re sacramentaria concordia,
quoniam pacis et concordiae semper studiosissimus fui, quid
aliud dicam quam me illam vehementer approbare? Neque enim
dubito, quin <quim?> talis sit, quod vos tales agnoscam, hoc est
piosreligiosos et veritatis servantissimos, ut omnium bonorum
approbationem mereatur, quamquam ipse, quod meum sensum attinet,
nihil pronuntiare possim, utpote qui num nundum scriptum ipsum
legerim. Circumfertur quidem scriptum quoddam incerto autore,
quae res effecit, quominus illud perlegere curarim. Mihi tamen
gratum esset, si a vobis aliquid huiusmodi profectum mihi
legendum offerretur. Sed de hoc satis.
^$De rebus Anglicanis puto te certiorem a nostro Laelio factum;
nam nihil ego literis Bernardini et aliorum amicorum accepi,
quod is non acceperit, quod iidem sunt utriusque amici, ac
fortassis etiam tu ipse literis plura ex Anglia ab hoc ipso
tabellario accipies, quin et ipse tabellarius poterit quaedam de
statu Angliae et Caesaris itineribus tibi narrare, si ab eo
placuerit sciscitari. Equidem nihil aliud habeo novi; tu si quid
habes, quod non dubito, praesertim de comitiis istis iamiam
dissolutis et de Gallico foedere et de [no - oder ve?]stra
Helvetiorum concordia, rogo ut ad me perscribas; potes enim
mecum communicare fidenter, ut si ipse id ipsum cum animo
faceres tuo. Quod si feceris, rem mihi gratam et commodam
feceris; sic enim de rebus futuris et rerum eventu aliquid
potero suspicari et rebus meis ante (domino duce et consiliario)
consulere.
^$Vale, mi Bullingere charissime et observandissime cum familia
tua tota et tuam uxorem meae uxoris nomine saluta; non iussit,
ut id adscriberem. Salutabis quoque generum tuum mihi longe
charissimum, quem oro, ut nostri recordetur interdum.
^$Basileae 18. iulii 1549. Saluta, quaeso, si potes, mihi D.
Bibliandrum, Gesnerum et Gualterum, optimos ac doctissimos et
mihi certe charissimos. Iterum vale.
^$Tuus ex animo Coelius S[ecundus] C[urio] subscripsit
<lz>[Adresse ...]: D. Henricho Bullingero, ecclesiae Tigurinae
antistiti vere et docto [et] sancto, patri suo observandissimo.
Tiguri.

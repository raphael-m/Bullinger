<nr>[19231]</nr>
<ae>Beilage zu: John Burcher an Bullinger</ae>
<od>[Strassburg], 25. August 1549</od>
<vo>Autograph: Zürich StA, E II 345, 423.(Siegel...) ^&x"Proposita quorundam seditiosorum civium ...", ist gemäß Derek Alan Scales, briefliche Mitteilung eine Beilage zu Burcher an HB, 25. August 1549^&x{.</vo>
<dr> <dr>
<re> </re>
<tx>Proposita quorundam seditiosorum civium in occiedentali
Britannie parte:
^$Primum volumus omnia generalia consilia et sancta decreta
patrum observari et contradicentem pro heretico haberi. Item
volumus legibus regis Heinrici 8., que ad sex articulos
pertinent, antiquam authoritatem restitui.
^$Item volumus missam Latine ut antea a sacerdote nemine simul
communicante celebrari.
^$Item volumus hostiam super summum altare pendere et ibi pro
more adorari et non consentientes pro hereticis in sanctam
catholicam fidem morte affici.
^$Item volumus sacramentum altaris in solo Paschate laicis idque
sub una specie tantum distribui.
^$Item volumus ministrum tam reliquis septimane diebus quam
dominico die baptisare.
^$Item volumus panem et aquam quovis dominico die, palmas vero et
cineres suis temporibus sanctificari, imagines omni templo et
reliquas omnes ceremonias veterum in nostra sancta matre
ecclesia usurpatas restitui.
^$Item nolumus novam praedicandi formam admittere, quia ludo
similis est, sed veterem matutinarum, misse, vesperarum et
processionum formam ut olim Latine celebrari cupimus atque ita
nos Cornubenses, <Dazu a. R.: "Cornubenses populi sunt
occidentalis Amgliae."> quorum nonulli Anglice non intelligimus,
novam Anglici sermonis rationem prorsus repudiamus.
^$Item volumus omnem ministrum pro concione et sacrificulum in
missa nominatim orare pro animabus, que in purgatorio versantur,
quemadmodum maiores consueverunt.
^$Item volumus biblia et omnes in ea commentarios Anglico sermone
conscriptos revocari; alias enim intelligimus clerum hereticos
longo tempore non refutaturos.
^$Item volumus doctores Mormannum et Crispinum, qui nostras
tuentur opiniones, ad nos mitti rogamusque regem, ut stipendia
illis certa elargiatur, quo catholicam nostram fidem apud nos
praedicare possint.
^$Item videtur nobis cardinali Polo, quia ex famulatu regis est,
non solum veniam tribui, sed Roma huc accersiri et in consilium
regis adhiberi debere.
^$Item volumus neminem nobilem in suo famulatu amplius uno famulo
retinere, nisi si ducentos quinquaginta aureos annos habeat, et
quoties ille numerus duplicatus fuerit, toties famulorum numerum
augeri.
^$Item volumus dimidia monasteriorum et cantariarum predia,
cuiuscunque in ditione sint ac quacunque ratione ad ea
pervenerint, duobus locis, ubi duo ex praecipuis monasteriis in
quacunque ditione fuerint, restitui, unde talis dimidia pars
subtrahatur, ibique hominibus devotis locum confirmari volumus,
qui pro rege et republica precentur eoque omnes septennii
eelemosinas publicas referri.
^$Item quod ad ea pertinet, que nobis in nostra republica
displicent, ea ita constitui volumus, ut Humfridus Danudellus et
Heinricus Braius Bodmanne praefectus regie maiestati
significabunt, si modo illis autoritate regia aditus pateat.
^$Argentinae 25. augusti 1549.
<lz>[Adresse ...]: fehlt


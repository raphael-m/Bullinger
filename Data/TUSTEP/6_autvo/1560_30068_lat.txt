<nr>[30068]</nr>
<ae>Wilhelm Klebitz an Bullinger</ae>
<od>
Frankfurt am Main, 10. April 1560.
<vo>Zürich StA, E II 347, 732. / Orig.(Aut.)
<dr>Gedruckt: van Schelven, Clebitius</dr>
S. D. Humanissime vir, misi etiam cum typographo confessionem domini Tilemanni Heshusii; ea est impressa Norinbergae; hic reperi Francfordiae venalem apud typographum, qui excudit, et ubi perlegi, typographo dixi, quare aliqua omisisset et cur non rectius in presisset.
Is respondit: "Annon, ut debui, impressi?" Respondi: "Non, quia nomen Michaelis Dille  , concionatoris aulici, est expunctum et omissum."  "O", dicebat, "nolite tangere unctos meos.
Dillerus est contionator aulicus." Quęsivi, num
consilio Tilemanni delevisset nomen Dilleri; respondit sibi exemplar non a Tilemanno, sed a Pesoldo, contionatore Norico datum esse.
Tilemannus praeterea omisit vocem "mundtlich" et illius loco posuit "wesentlich". (a.R. "[o]misit quoque epitheta . . . . nea  . . . . .ba[ccalaureus Heidelbergensis.")
Hinc ego, praestantissime vir, concludo, si adversario doctori licuit mutare confessionem et diminuere, mihi liberum quoque erit meam confessionem, quae brevis est, augere et declarare.
Et quandoquidem, ut videbis, vobis sum annumeratus, etiam atque etiam rogo, quando hic manere non erit tutum et ex rebus meis, ut mihi in vestra vicinia subveniatis; pro viribus a deo concessis officio meo satisfaciam.
Vale et me tibi commendatum habeas, quaeso.
Datae Francofurdie 10. aprilis anno 60.
                                          Tuae dignitatis observantissimus
                                                  Wilhelmus Klebitz.
Praestantissimo viro Hainrico Bullingero, ecclesiae Tigurinae ministro fidelissimo, domino suo colendo.

<nr>[31177]</nr>
<ae>Bullinger an Johannes Fabricius</ae>
<od>Zürich, 21. November 1561.</od>
<vo>Zürich StA, E II 373, 229. / Orig.(Aut.)
Gr.
II,  350f.
R.
S. D. Quoniam d.
Petrus nondum rediit nec ab ultimis tibi, chare frater, communicatis quicquam scripsit, non habeo, quod scribam de rebus Gallicis, de quibus est iam magnum silentium.
Bene spero de gratia domini.
Si propter adventum Germanicorum quorundam doctorum ad aulam non est instituta collatio inter ipsos et nostros, existimamus d.
Petrum propediem ad nos rediturum.
Dominus dirigat iter eius! Tantus est hostium veritatis furor, ut citra periculum redire vix possit; sed satis tutus est, qui
est in protectione domini dei nostri.
Si quid certi acceperis de Venetis, de Italia, de concilio Tridentino, de quibus omnibus scrutaberis, communices diligenter et mature.
De Vergerio hoc dico: me vix credere, quod Tigurum sit venturus; si venerit, cogetur etiam alios audire, non loqui solus.
Qualis sit, potuisti facile ex congressu et colloquiis eius intelligere.
Ego nunquam offendi illum, quod sciam; ille nulla de caussa me negligere coepit.
Ego, dum hoc animadverterem, da han ich inn blyben
lassen, der er ist, und bin ouch, wie ich bin.
De principe eius et Brentio iam nihil dico; horum ille est mancipium.
Vidisti, opinor, Brentii librum contra me scriptum.
  -       Claronensium caussa nondum conquievit.
Utinam sub cinere non lateat ignis et ignis quidem domini.
Orandus ergo dominus, ut nostri misereatur.
Cuperem libellum Vergerii videre, remitterem inspectum.
Saluta d.
d.
consules, Gallicium, Pontasellam et alios viros bonos, inprimis vero d.
Herculem a Salice, cuius viri
amcitiam mihi conciliari per te cuperem;  audio enim virum esse in religione integrum et alioqui etiam prudentem, fortem et humanum.
Bene vale.
Tiguri  21. novembris 1561. Saluta et d.
Friderychum a Salice.
En, dum haec scribo, venit feliciter incolumis et laetus d.
Martyr.
Dumtaxat salutavi eum; rogavi, an res evangelii in Gallia recte habeant; respondit optime.
Deductus est huc a duobus capitaneis huc etc.
Post octiduum plura aut citius, si possum; nondum enim cum eo collocutus sum etc.
Praestantissimo viro d.
Ioanni Fabritio, Curiensis ecclesiae ministro,  domino colendo et fratri suo charissimo.
^$Chur.

<nr>[32156]</nr>
<ae>Johannes Fabricius an Bullinger</ae>
<od>
Chur, 21. September 1562.
<vo>Zürich StA, E II 376. 75. / Orig.(Aut.)
Gr.
II, 413f.
R.
S. Incredibile dictu est, venerande in Christo pater, quantum me res haec una excrutiet, ut tibi satisfaciam; sed nihil efficio nec scio, quae spes ex me cessantibus illis, qui cum tibi tum mihi suum officium sunt polliciti.
Scis d.
Iulium, d.
Gadium, Balingketum, Traversium, Fridericum hanc curam ad se recepisse; sed nihildum praestiterunt.
Rogo te vehementer, ut hanc excusationem meam boni consulas; sed non desinam facere, quod possum.
Adolescentem, quem mihi commendasti quemque et literis,
qua potui diligentia, iuvi, precibus enixe obtestatus sum, ut in hanc curam incumbat;  sedulo promisit operam.
Nos ex Italia nihil audimus.
Pellizarii, mercatores primarii, hic substiterunt; illi ne verbum quidem.
Consul noster Tscharnerus S.Gallo et Feldkircho ne verbum de concilio.
Quare, cum nihil habeam, tibi scriptione mea non essem molestus, nisi sic saltem aliqua ex parte tibi diligentiam meam probare satagerem.
De tua diligentia, mi pater, nunquam, quod sciam, conquestus sum, quod tu
videris in tuis timere; esset id facinus impudens; imo me pudet, quod tibi molestus esse non desino, quem quibus remunerer, non habeo.
Si quando de mea sorte conqueror, id non ita accipias, quasi te in culpae partem accersam.
Scribis de d.
Coignetio, quod Solothuro ad te literas scripserit, quod miror, cum certo apud nos fertur eum minime tutum.
Consul noster S.Galli literas vidit, quas Frölichius superiori mense ad Tschudium quendam, praefectum in Liechtensteig, scripsit; in illis gloriatur multum, quantam in invidiam verbis apud Guisium d.
Coignetium induxerit, Guisiumque dixisse sibi de Coignetii perfidia constare operamque daturum ut meritas luat poenas.
Quare valde timeo, ne nimis sit credulus et in illos suos
hostes incidat etc.
Attulerat idem consul laetum admodum nuncium, quod ex consule S.Gallensi, affine suo, acceperat quodque Antverpia per postam dicebatur Isenacum nunciatum, inde ad S.Gallensem senatum per idem tempus scriptum, cum consul ibi haeret: Rogendorffium cum suis a Guisio defecisse et ex pacto et convento cum Aurelianis praesidiariis in Guisianos, qui obsidionem parabant, impetum fecisse exque illis 5000 confecisse.
Longę sunt ambages per omnes circumstantias, ut, si fictum est, habuerit satis
ingeniosum magistrum; sed postquam vos nihil, non credimus.
Fictum est etc.; sed S.Gallenses omnino crediderunt.
Iam sub noctem prodeo et video rediisse Mediolano Finerum, veterem praefectum, qui iam redierat, substitit autem Mediolani fere per integrum mensem.
Quem cum salute et de statu Italię prolixe quęro (nam soli eramus), dicit hoc certum compertumque esse: pontificem versari Romae in magno discrimine; ita se ex magnatibus illius loci intellexisse.
Der baapst sye in großen sorgen und großer uneinigkeit mit dem hertzogen von Ferrär; so sye man ouch zuͦ Meyland ab der Engellender zuͦkunfft in
Franckrych treffenlich übel erschrocken.
Es habe im ouch der probst, so lettslich bottschafft wyß in unseren Pündten gesyn, geklagt (dan sy hand in für ein bäpstler; sed est generis neutri); er fürchte, das, so die iren in Franckrych verlierind, sich aller krieg in Italiam ziechen werde.
Sonst ist es träffenlich thür in Italia, alles uff dem väld verbrunnen; man achte, das es innert 50 jaaren so thür nit gesyn.
Von dem concilio weist er nütt, dan das die da dannen kommend, sagend, wie es so
gottssäliglich und ordenlich zuͦgang und das man uff Franckrych säche.
Haec etsi sunt nullius momenti, tamen hic addere volui, ut videres me velle scribere, si quid haberem.
Vale, reverende in Christo pater, cum tuis omnibus quam felicissime et diutissime.
D. Hallero non scribo; cupio eum cum tuis omnibus salvere et me excusari ei; nihil erat, quod scriberem.
Vale.
Curię  21. septembris anno 1562.
Salutat te d.
Tscharnerus officiose, sed et cęteri amici omnes et singuli.
                                                       Tui observans Fab[ricius].
Amplissimo viro d.
Heinrycho Bullingero, ecclesiae Tigurinae antistiti dignissimo, d.
et patri suo in Christo reverendo.

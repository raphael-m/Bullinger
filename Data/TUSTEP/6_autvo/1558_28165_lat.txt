<nr>[28165]</nr>
<ae>Francesco Lismanino an Bullinger</ae>
<od>
Petsanica, 20. Dezember 1558.
<vo>Zürich StA E II 367, 70. / Orig.(Aut.)
Wotschke, S. 81f.
Cum hic habeas, doctissime Bul[l]ingere, clarissimum illum heroa d.
Ioannem a Lasco, tui amantissimum et indefessum Christi militem, d.
Lelium Sozinum tuum non secus ac filium, qui accurate et copiose de rebus omnibus ad te scribere solent, non est, quod mireris me silere, qui in eremo latitans ex franciscano politico factus sum cartusianus rusticus.
Quoties tuas accepi, et libentissime legi et tribus verbis rescripsi.
Nunc discessus a vobis adolescentis illius Poloni Conradi Crupek<f1>Vgl. Tübingen, Matrikel I 397; Zürich StA, E II 441, 42.<fe> a me tibi
diligentissime commendati facit, ut a te maiorem in modum petam, ne illi desis in his, quę generosus ac pius eius parens a t.
hum.
postulat, ex literis Germanicis, quas ad te scribit, cognosces, quid facto opus sit.
Mihi pergratum rem feceris, si quibus in rebus poteris absque tua molestia illum iuveris.
Dominus Iesus te cum tota familia servet.
Pelsniciis 20. decembris 1558.
                                  Franciscus Lismaninus tuus [sub]scripsit.
Mitto tibi hoc scriptum, ut, si nondum legisti librum Hosii episcopi Warmiensis de expresso verbo dei, nanciscaris.
Praebuit d.
Vergerio ansam scribendi, nam d.
a Lasco et d.
Calvinus, cuius hic fit mentio sub nomine Caligulae, vosque non perdetis bonas horas adversus ventosum istum aposcopum [episcopum)
Plurimum reverendo domino Heinricho Bulingero, ecclesię Tigurinę ....ori vigilantissmo ac fidelissimo, domino ac fratri colendissimo.

<nr>[33012]</nr>
<ae>Johannes Haller an Bullinger</ae>
<od>Bern, 21. Januar 1563.</od>
<vo>ZÃ¼rich StA, E II 370, 279. / Orig.(Aut.)</vo>
S. Habes d.
Christopherum Tretium vivam epistolam, qui tibi
omnia, quae ex Galliis nunc hic et Genevae habentur, narrare
poterit, praesertim quae de altero conflictu  7. huius mensis die
facto, in quo Guisianus occisus fertur, de quo tamen plurimi
adhuc dubitant.
Sunt alii, qui dicant ipsum a conestabilis filio
confossum.
Ego neutrum adhuc credo.
Deinde de Adresii defectione
et eodem capto, tum de Condensi, ubi et quomodo servetur.
Illis
non habeo quod addam, nisi quod consul Steigerus et amici omnes
te iubent salvere.
Diesbachius per Froschouerum nuper scripturus
erat, si non tam cito discessisset; nunc ergo has mittit literas.
Salutem etiam tibi dicunt socer meus, mater et domestici omnes.
Salutem dic quoque tuis omnibus meo nomine.
Bernae  21. ianuarii 1561.* (* 3?)
                                                     I[oannes]
Hall[erus] tuus.
[Clarissimo viro] d.
Heinrycho [Bullingero, ecclesi]ae Tigurinae
[pastori]
fidelissimo, [domino suo] honorando et [compatri cha]rissimo.

<nr>[43003]</nr>
<ae>Bullinger an Tobias Egli.</ae>
<od>(Zürich), 9. Januar 1573.</od>
<vo>Zürich StA, E II 342a, 701. / Orig.(Aut.)</vo>
Graub. III, 396 R.
S. D.  Spero meas tibi, dilecte frater, redditas esse, quas
abhinc octiduo
scribebam. Tradidi eas Koblero nostro, qui, cum Basileam
abire instituisset,
sodali suo, qui ad vos rediturus erat, tradidit me
praesente. Respondi in illis,
quantum quidem respondere potui, quae in praesentibus
repetis. Vellem sane et
ego multa non fieri, quae nihilominus fiunt. Quid faciam?
Cogor multa non modo
devorare, sed etiam concoquere mea molestia maxima. Si
insuper Bellevreius
submiserit verbosam et prolixam, cuius ipse author est,
excusationem regis et
admiralli accusationem, etiam prudentioribus apud vos
imponet pluribus, quam
prosit, de qua re proximis quoque literis conquestus sum.
Gratias ago pro
commonitione d. Willii (quem, oro, diligentissime salutes).
Wegmannus ille
scriptis huc literis catholicus non vult videri; verum
commonitio tua alta mente
reposta manebit utilis aliquando mihi futura. Ego Christo
domino confisus citius
me illum suspensum spero visurum, quam ille videat Tiguro
eiectum esse
evangelium. Vidi sane et legi diligenter Capenterii
epistolam et multa descripsi
ex scripto exemplari, priusquam assequerer impressum. Qualis
ille sit,
intelliges ex confessione proditoris, qui Geneve
superioribus diebus est
suspensus. Scriptum hoc remittes tuto. Egregia sane producit
exempla et adaptat
eleganter, sed in caussa mala. Vides autem, quid eruditio et
eloquentia possit
in caussa mala. Si sapit Beza, respondebit nebuloni. Hunc in
Galliam rediisse
puto, cum in Germania officium fecerit. Bellevreius mirum in
modum laudat hunc
librum et sapit ex hoc libro. Oremus dominum, ut mendaces
linguas confundat et nos a malo servet.
Vale. Festinantissime has scripsi. Saluta nostros ordine
omnes, quos nosti.
9. ianuarii 1573.
B[ullingerus] tuus.
Dem wolgelerten, frommen und getruwen h. Thobia Egli,
pfarreren zuͦ Chur zuͦ
S.Martin, minem lieben herren und guͦ[ten f]rundt.

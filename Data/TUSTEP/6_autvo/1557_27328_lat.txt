<nr>[27328]</nr>
<ae>Matthias Erb an Bullinger</ae>
<od>
Reichenweier, 25. Dezember 1557.
<vo>Zürich StA, E II 361, 200. / Orig.(Aut.)
Gratia Christi tecum.
Herus noster Georgius superiori mense datis ad me litteris, optime Bullingere in Christo observande, quędam negotia committens simul mandavit, ut te cum Sultzero monerem ad pacificationem (ut vocant) sacramentariam.
Ad quod utinam tam doctus essem quam promptus, ut parti adversę sanctis lenociniis furorem calumniasque, qu   hactenus in veritatem more furiati choribi insanierunt, sedare possem.
At velle suum cuique est, ut ego ad hasce iniurias repellendas satis infirmus
sim.
Deum optimum maximum censeo indesinenter et efflagitandum et exorandum, ne desit causę sui filii.
Quam sepius pacificatio tractata fuerit, tu melius nosti atque ego; verum quid promovimus? Hoc scilicet, quod adversarii semper maioris et dissidii et calumniandi ansam habuerint.
Item, quam crasse, ne dicam impie de sacrosancto Christi instituto hactenus disputarint, lippis et tonsoribus, ut dicitur<f1>^#/+Horaz,^#/- Sat., 1, 7, 3 (u.a.?).<fe>, notum est.
Faciunt enim ex Christi memoria novum eidolum.
Summa: quot capita apud illos, tot
fere sententię<f1>vgl. Adagia, 1, 3, 7 (LB II 114).<fe>, et quo quis doctior cupit videri, hoc magis abundat suo sensu<f1>Vgl. Röm 14, 5.<fe> suaque mordicus tuetur etc.
Ego miser homo iam emeritus silicernium cantillans illorum cavila  non moror nec movebo.
Christus enim veritas est etc.
Docui et pręfui ecclesiis Christi pro virili veram pietatem promovens cum meis confratribus.
Christum vero adesse suę actioni et instituto, si iuxta eius mandatum celebratur, nunquam negavi corpusque eius et sanguinem esse cibum et potum animę.
Quis enim diceret
(nisi insanus) Christum eiusque carnem corporis sive ventris esse cibum? Praeterea abstinuimus ab ignotis vocabulis citra scripturam inventis, ut est substantialiter, naturaliter, corporaliter, ne dicam, ut quidam asserunt, etiam carnaliter etc.
Crassus est Westphalus.
Ego vero te, etsi vix sim homo triobolaris, ad pacificationem, si tamen tentata fuerit, istam ita suadeo recipiendam et ineundam, ne veritati aliquid et glorię Christi decedat etc.
Verum, quid sus Minervam<f1>Adagia, 1, 1, 40 (LB II 43).<fe>, et ego tantillus quid
doceo dei spiritum ex scripturis per te loquentem etc.
Haec forte ad te delirus ego liberius aut, si mavis, maiori temeritate, quam decet; boni consule.
De me ista: vivo et morior in dies ecclesię dei inutilis fere, sunt enim tres molestissimi perpetuo insidiantes, altare unus, duo menses Winterus et Summerus, in quibus mea valetudo male aut, si mavis, bene habet.
Haec nova ex Augusta Vindelicorum a festo Martini:
Ducem de Alba aiunt pontifici pacem obtulisse Venetorum intercessione, at papam abnuisse atque accusare Caesaris et fratris infidelitatem et invadere Petri patrimonium etc.
Gallus misso legato inducias cum patre pactas renunciavit Philippo filio, ni cesset a molestando papam.
Cui Philippus respondit se quoque ad defensionem violatę fidei esse paratum etc.
Comitiales Reginospurgi petunt comitia Augusta   transferri propter comoditatem hospitiorum ac victus ubertatem.
Renuit rex; mavult enim vicinius Austriacis et incursionibus, ut pretendit . . . . .
^$Otho Henricus Palatinus impetravit domum pręfecturę Haganoę, quod plures pro vero affirmant.
Certo, si ita est, erunt, qui sperent quoque Colmarienses et Selestadienses amplec.....  Aiunt Caesarem ornamenta imperialia, coronam scilicet et sceptrum per nuntios resignasse fratri et
principibus electoribus.
Quod si verum fuerit, videbimus novam creaturam.
Doctor Ludovicus Rabus nescio quid cum senatoribus egerit privatim: hoc constat certo certius illum abiisse ante aliquot heptomadas Ulmam illicque ministerium suscepisse.
Hoc ex Theobaldo Nigro.
Reliqua, de quibus nolo scribere, indicabit tuus filius etc.
Vale in Christo Iesu.
Non vacavit tempus relegendi in Christi natalitio propter negotia et pituitam, quę me graviter molestat.
Iterum vale.
Richenvillę in Christi natalitio 1557.
Tuus ille Erbius.
Si per hos aurigas, forte copiosiora . . . .
Praestantissimo viro domino Henrycho Bullingero, ecclesię Tigurinę antistiti vigilantissimo etc.

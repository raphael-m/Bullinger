<nr>[38103]</nr>
<ae>Franciscus Portus (Francesco Porto) an Bullinger.</ae>
<od>Genf, 5. September 1568.</od>
<vo>ZÃ¼rich StA, E II 368, 295. / Orig. (Aut.)</vo>
Gedruckt: Maria Papanicolaou, in: Athena 82, 1997/99, S. 279f, Anm. 1 (Repro: S. 297)
Franciscus Portus viro . . . . . . . . .  S. P.
Leonardus Prunardus, vir et familiae splendidae et  . . . .
. . . . . tisque virtutibus clarus, deducit istuc filium  .
. . . . . . .  clesia quasi in altera Geneva instituatur . .
. . . .   . . . . sit, ut neque mea neque alterius
commendatione . . . . . . . . nolui nullas ei ad te dare
literas, ut saltem aliqu  . . . . . . . . meae in eum
observantiae darem. Peto igitur abs te . . . . . . , ut,
quando tua singularis humanitas orbi terrarum spectatissima
est, talem praesertim virum amplectaris et consilio iuves et
opera, quae patet omnibus, piis inprimis, et huius viri
similibus, qui pietatis ergo plurima perpessus est et adhuc
perfert. Equidem cupio, ut filius eius apud d. Iosiam vivat
potissimum; si fieri non poterit, ut, quaeso, vir
clarissime, curabis, ut apud alium virum pium et honestum
vivat, et puerum ei commendabis. Facies profecto beneficium
viro gratissimo patri pueri; me autem, qui eum colo, ut quem
maxime,  filium amo et patris causa et propter singularem
eius morum probitatem, ita devinxeris, ut, quicquid ei
largitus fueris, id omne mihi tributum sim existimaturus.
De statu rerum Gallicarum, Germanarum, nostrarum etiam ex
eo, qui diutius in aula fuit et cum rege saepius de causa
religionis egit, facile et abunde poteris cognoscere.
Vale, vir clarissime.
Genevae nonis septembris 1568.
Tui observantissimus Franciscus Portus.
Clarissimo viro d. Henrico Bullinghiero, ecclesiae Tigurinae
pastori dignissimo.
Tiguri.
Bem.v.Bull.s Hd.: " Franc[iscus] Portus Graecus."

<nr>[28023]</nr>
<ae>Johannes Jung an Bullinger</ae>
<od>
Aarau, 21. Januar 1558.
<vo>Zürich StA, E II 375, 519. / Orig.(Aut.)
Salutem scripsi tibi hisce diebus ex Basilea; nunc vero Arovię incidens in hunc bonum virum te rogo, ut, quod nuper scripsi de negocio Argentinensium, id apud te reconditum maneat.
Nam postea mihi succurrebat, quod se prodi noluerunt Argentinenses, quod quid sibi velit nescio tamen.
De negocio meo cum Aroviensibus expectabo quid sentias ac consulas.
Accipio nunc ipsos vocasse Hieronymum Krantz ex Diessenhofen.
Quod ut foelix sit ac faustum, precor.
Urgent porro adhuc, ut transferar ad se, quod
ultro facerem, nisi ecclesia mea tantopere solicita esset, ne locum mutem.
Bene vale.
21. ianuarii 1558. Arovię.
                                                      Tuus Ioannes Iung.
Ornatissimo viro d.
Henrico Bullingero, domino suo colendissimo fratrique charissimo.

<nr>[40018]</nr>
<ae>Lazarus von Schwendi an (Bullinger?).</ae>
<od>Kuensheim, 24. Februar 1570.</od>
<vo>ZÃ¼rich ZB, Ms 40, 321. / Orig. (Aut.)</vo>
S. Doctissime vir, binas hoc mane literas vestras accepi de
19. et 22. huius. Responsum regis hic vobis mito. Dux
Lotaringiae et alii pacem futuram dicunt et secundum istas
conditiones. Multi quibusvis secuturam arbitrantur praeter
utriusque partis necessitates. Non desunt veteres hostes,
qui rupta omnia vellent et plenam tandem Hugenotorum omnium
extirpationem pollicentur. Multa ex utraque parte indigna
commituntur, quae postea animos magis exasperant et
calamitates augent. Misericordia dei istis sola mederi
poterit, cum demerita nostra talia non sint, quae diutius
suum iudicium tollerare possint. (Dazu a.R.: quod?) De
Mauris Hispani sibi certam victoriam pollicentur, quam illis
exopto. Turcica classis Cypro minari dicitur, quanquam mihi
non sit dubium Turcos sine auxilio Mauros non
relicturos.
De Erico duce dudum, quod scribitis, intellexi et credo
equites suos progressuros in Galliam, si opus sit. Sed
interim invigilandum est, ne quid detrimenti respublica
capiat.<f1>Vgl. Cicero, "Videant consules, ne ...".<fe> Guilielmum ducem pecuniam ex Gallia expectare
ferebant pro conductu suorum equitum.
Hugnoti frustra pro auxiliis laborare hactenus visi sunt, et
sane difficile illis erit sustinere bellum hac aestate, si
novis copiis non fuerint instructi.
Dieta ad mensem maium procedet ad Renum / Reinum, ut puto.
De reliquo vos rogo, ut etiam ex Franckfordio ad me scribere
velitis; ego non ero ingratus. Et vos feliciter valere
exopto.
Ex Kuensheim  24. februarii anno 70.
Vester bonus amicus Lazarus de Svendi scripsit.
[Adr. fehlt;  jedenf. nicht an Bull.]

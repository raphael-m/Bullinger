<nr>[38138]</nr>
<ae>Johannes Steiger an Bullinger.</ae>
<od>Bern, 9. Dezember 1568.</od>
<vo>Zürich StA, E II  360, 585. / Orig. (Aut.)</vo>
Min früntlich gruͦß mitt erbietung aller eren, liebs unnd
guͦtz zuͦvoran, insonders gönstiger, erender, lieber
herr unnd guͦtter fründt. Als ich verständiget, wie üwere
wyn zuͦ Zürich nitt aller dingen wol geratten, so schycken
ich üch hiemitt ein väßli mins* (*a.R.: mims!) gewächs zuͦ
Roll. Wellindt daßselbig empfachen unnd den drytten teil für
üch behaltten, die übrigen zwen teil minen gönstigen herren
herren Zwinglio, Lavatero, Hallero und herren Jörg* Grebel
werden lassen (*a.R.: H'ans?] ........ J[unker] f. 621, 21.
Dez. 1571.) und daß zuͦ einem guͦtten, glückhafften,
nüwen jar. Erbütten mich hiemitt, üch als minem insonders
gönstigen, lieben herren lieb unnd dienst nach minem
vermögen ze bewysen, und sindt hiemitt gott dem almächtigen
trüwlich bevolchen.
Uß Bernn, 9. decembris 1568.
Üwer gantz guͦttwilliger Johann Steiger s[cripsit].
Dem hochgelertten, frommen, ersammen und wysen herren herr
Heinrich Bullinger, vorständer göttlichs worts* (* a.R.:
wortx!) zuͦ Zürich, minem g[önstigen] herren unnd
guͦtten fründt.                            Zürich.

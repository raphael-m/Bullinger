<nr>[28111]</nr>
<ae>Bullinger an Johannes Fabricius</ae>
<od>Zürich, 26. August 1558.</od>
<vo>Zürich StA, E II 373, 57. / Orig.(Aut.)
Gr.
II, 98f.
R.
S. D. Plures hisce diebus literas Francfordiam sunt scribendae, frater charissime.
Te itaque oro, ut breviusculis his sis contentus.
Recepi tuas ac prudenter te facere iudico, qui legato regio te non nimis familiarem facias; quia tamen vir est humanus et doctus, non videtur omnino contemnendus.
Interim ecclesia et incolumitas ecclesiae rebus praeferenda est omnibus.
Doleo vicem A[mbrosii]* [A.... viell.
A[mbrosii] Martini?); sed quia is talis est, prodest erupisse ulcus.
Simile evenit nobis
Tiguri, ut scis, cum Fuliginosi filia nuberet Frölichio, militum duci;<f1>Wilhelm Frölich heiratete ca. 1545 Anna Rahn (vgl. ^#/+Keller-Escher,^#/- Die Familie Rahn von Zürich), aber vielleicht ist jemand anderer gemeint. Schieß löst Fuliginosus im Register mit "Röichli" auf. Das Dürsteler-Register zu den Zürcher Kirchenbüchern enthält weder zu Frölich noch zu Röichli einen passenden Eintrag.<fe> scis, quam graves inimicitias illi contra nos exercuerint, quod pro concionibus sacris factum parentis damnaremus hortaremurque, ne quis inde offenderetur.
Prudenter tamen et moderate, quam fieri potuit, egimus, quod egimus, ne forte mederi vellemus et plus detrimenti daremus ecclesiae.
Tu quoque rationem habebis ecclesiae et aedificationis et pro huius commoditate opportune importune ages. Orandus imprimis dominus, ut is sit
in ore nostro et verba nostra dirigat ad gloriam nominis eius et incolumitatem animarum. Turcicam classem discessisse cuperem; si quid de ea certius habueris, communicabis.
Pro istis, quae dedisti, ago gratias maximas.
Salutabis quoque virum amplissimum d.
a Cambray et illi me commendabis.
Audimus hic quoque exercitum utrumque in vicinia consedisse et Philippi laborare commeatus inopia ideoque fervidius quaerere pugnandi occasionem.
Fama est, pro certo non refero, duodecim naves onerarias
Gallicas voluisse in Caletum inferre annonam et pulverem bombardicum; ex his ab Anglica classe duas esse demersas, 10 captas.
Bernae superioribus diebus magna fuit concertatio, quod ministri Lausanenses voluerunt sibi dari excommunicationem et plurima huius generis.
Senatus eis restitit; tandem sequestres se interposuere ministri Bernenses, ut cum bona gratia Lausanenses domum redierint.
Semper aliquid turbarum est etc.
Vale.
 Tiguri 26. augusti 1558.
                                              Bullingerus tuus.
Non relegi.
Post dies 8, hoc est proxima die Veneris, si potes, aliquem ad me ex mercatoribus vestris venire iubeas.
Dabo ei duos libros, alterum pro te, alterum pro Philippo.
Prodit iam; nondum autem habeo exempla; alioqui nunc mitterem.
Praestantissimo viro d.
Ioanni Fabritio, Curiensis ecclesiae fideli ministro, domino suo et fratri atque compatri dilectissimo.
^$Chur.

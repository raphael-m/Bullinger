<nr>[26084]</nr>
<ae>Johannes Haller an Bullinger</ae>
<od>Bern, 27. April 1556</od>
<vo>Autograph: Zürich StA, E II 370, 222.(Siegel...)</vo>
<dr> <dr>
<re> </re>
<tx>S. Hic homo commendari tibi cupit. Per aliquot menses hic
pueros docuit, sed cum quibusdam civibus in contentionem
devenit, ut locum mutare constituerit. Quomodo alias res eius
habeant, ex ipso cognosces. Ego non libenter tibi molestus sum
eiusmodi commendationibus, sed rogatus ab ipso et tribuno quodam
nostrae urbis, cui admodum familiaris fuit et cuius liberos
docuit, non potui hoc ei negare. Quod affinem (Bull.s. Schwager
Joh. Adlischwyler, Alt-Stadtschr. v. Rheinfelden, v. Bull. schon
2 Jahre vorh. mit d. gl. Anliegen an Ambr. Blaurer empfohlen, s.
Bl. Briefw. III, 256 (it. 213) tuum attinet, cuperem illi
propter te quam optime prospectum esse; sed nosti, quanta sit
scribarum apud nos copia, ut nesciam, an ullam possim ipsi hic
condicionis adipiscendę spem facere. Si quid vacat, gregatim
advolant plures familiis, affinitatibus et aliis eiusmodi rebus
adiuti. Idem respondet mihi d. Nicolaus Zerkinden, compater
meus, atque ipse pronotarius Gironus, quibus diligenter hanc
causam commendavi. In Ergovianis civitatibus fortassis melius
ipsi prospici posset; sed quoniam illae sua in eiusmodi
hominibus recipiendis fruuntur libertate neque, quod sciamus,
indigeant quoque (quoquam?), nescimus, quid fieri debeat aut
possit. Arovianus scriba d. Gabriel tibi notus et tui valde
studiosus consulere poterat. Consulueram prius, ut huc veniret,
quod et adhuc consulo, si quicquam hic sperare vult; nam ignoto
et non petenti nihil concedetur. Si venire velit, conulo, ut d.
Nicolao a Diesbach et d. Girono eum commendes, cui scio gratas
futuras literas tuas; est tui amans, vir integer et doctus.
^$De rebus aliis proxime ad fratrem quaedam scripsi, quorum ipse
te certiorem faciet. Foedus Genevense nondum coaluit et vix sine
arbitris componetur. Genevates conditionibus cedere nolunt, quas
etiam nostri recipere nolunt. Si Urbes se serio interponerent,
bene sperarem. Vale.
^$Bernae 27. aprilis 1556.
^$Ioannes Hallerus tuus.
<lz>[Adresse ...]: Clarissimo viro d. Heinrycho Bullingero,
Tigurinae ecclesię fidelissimo antistiti, domino et compatri
charissimo et colendissimo suo.

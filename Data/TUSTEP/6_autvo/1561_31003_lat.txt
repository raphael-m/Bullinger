<nr>[31003]</nr>
<ae>Bullinger an Friedrich von Salis</ae>
<od>Zürich, 3. Januar 1561.</od>
<vo>Chur, Kt.-Bibl.
Ms.
B 1828, 29. / Orig.(Aut.)
Gr.
II, 219f.
S. D. Diu sane nihil ad te scripsi, vir clarissime, vicissim nullas a te quoque accepi.
Gavisus sum visis tuis ultimis datis 27. decembris; verum, mi domine et frater, quid in hoc negotio valeat mea auctoritas, in quo res ita sunt desperatae, ut remedium respuant? Ego totis animis libenter impedirem, si possem, bellum civile, ac nostri non indigent ullo freno; ipsi enim ab hoc abhorrent.
Sed quid facias illis, qui nullis possunt cicurari? Furiunt, ius dare et recipere nolunt, socios Claronenses
exstirpare volunt nihil aliud quam ius et aequitatem postulantes.
An hic iubeam magistratum amplissimum reipublicae nostrae et populum deserere socios auxilium implorantes, an iubeam foedera nostros violare et susque deque ferre, si opprimantur socii Claronenses innoxii? Vivit et vendicat, qui fidem nos datam servare iubet.
Vere enim tibi dico coram domino: neminem hactenus audivi, qui non deploret sortem nostram infelicem et bellum deprecetur; rursus si ius et aequum impetrari non possit, illi
vero bonis vim inferre, uti minantur, pergant, nemo est omnium, qui non indignissime ferat.
Et quis tandem finis iniuriarum et petulantiae exemplo carentis? Verum dominus, qui omnia in sua manu habet, quid futurum sit, novit.
Hunc orandum sedulo pro pace doceo, ad bellum non incito aut provoco; sed rursus non iubeo caedem ociosi spectent innoxiorum.Videbis, mi Frideryche, hoc negotium non esse inceptum propter Claronenses; vestra quoque nostraque res agitur; fidem synceram extinguere quidam
volunt.
Dominus exercituum<f1>Gott Zebaoth (vgl. Otto ^#/+Eißfeldt,^#/- in: RGG VI 1875f).<fe> convertat eos ad se vel subvertat eos, ut pii laudent dominum et vivant in pace! Utinam sceleribus nostris non incitaverimus iram domini, ut utrisque commeritam infligat scuticam.
Nihil ergo ardentius urgeo atque inculco quam poenitentiam et preces.
Tu quoque ora dominum.
 Visum est [in hi]sce regionibus ardere coelum matutinis horis 28. decembris; visio fui[t sa]tis horribilis, maxime tamen ad [Lacum äcronium et montana.
Tu boni consule breve hoc scriptum meum;
fessus enim scribendo, cum tota die aliud nihil fecerim, quietem appeto.
Radix consiliorum [Pag]icorum est Romanus pontifex, qui frigidam suffundit.
Mortuus est Florentinus, praescis a est papae manus dextra; forte non sinit et ipsum diu vivere, qui libenter erumperet in sedem pestilentiae.
Dominus evertat hostes suos!
Vale.
Salutant te d.d.
Martyr, Gvaltherus, generi et filii mei, amici et fratres.
Dominus faxit, ut felix hic sit annus etc.
Tiguri  3. ianuarii 1561.  Salvus sit Ioannes noster inprimis et socer tuus.
Tuus qui semper.
Clarissimo viro d.
Fri[de]rycho a Salice, com[mis]sario Cl[avennensi am]plissimo, do[mino suo colen]dissimo et a[mico cha]rissimo.
    [Cläven]

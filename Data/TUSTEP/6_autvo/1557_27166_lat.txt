<nr>[27166]</nr>
<ae>Bullinger an Johannes Fabricius</ae>
<od>Zürich, 13. August 1557.</od>
<vo>Zürich StA, E II 373, 26.  Orig.(Aut.)
S. D. Accepi literas tuas, compater et frater charissime, diligenter de rebus omnibus   stris scriptas ac gratias pro iis ago maximas.
Perge sic, ut coepisti.
Cunctatur rex, quia haeret.
Comitia nunc celebrantur Badae, necdum militem regi concesserunt nisi Friburgenses et Salodorii; reliqui hactenus nihil concesserunt.
Suspicantur tamen multi regem, ubi liberius numeraverit, militem habiturum.
Interim tamen certum est Basilienses et Schaffhusianos et illos magis cogitare de renuntiando foedere.
Militem, quem nunc postulat, rex in Italiam ducere cogitat, ut liberet et educat exercitum Guysianum, cum quo mox per Pedemontem descendat in Galliam Belgicam.
At Helvetii difficulter concedent militem, qui proficiscatur prius in Italiam; vident enim profectionem illam fore periculosissimam.
Also söllend belonet werden, die der heylikeit dienend.
Utinam sapiant aliquando Rheti, ne caesis militibus in servitio aut militia regis tandem cogantur se permittere diripiendos et laniandos Italis atque
Hispanis totam ditionem suam relinquere Athesinis et lanzknächtis etc.
^$Ex Augusta scribunt amici Ferdinandum postulasse a Schertlio exercitum 5000 peditum et 300 levis armaturae equitum, Schertlium hic omnem suam operam contulisse regi et exquisitum parasse regi exercitum, quem ducat contra Turcam in Pannoniam.
Sed ecce, dum expectat, quando vocatur, adest nuncius, qui ostendit regi nihil nunc opus esse exercitu contra Turcam; proinde milites, quos paravit, mittat Riedlingam, ubi
Pollvylerus conscripturus sit brevi exercitum 7000 peditum et 1000 equitum, quem in Belgas contra Gallum ducat, nulla interim mentione facta sumptuum etc.
Unde tantum non insaniunt contra Ferdinandum et capitanei et milites.
Mitt sömlichen fuulen sachen gadt man um.
Dicitur autem Philippus parasse 3 ordines, primum educet dux Sabaudiae contra Marieburgum, secundum Gonzaga (opinor) ducet contra Burgundiam, in tertio erit ipse Philippus cum suis Inferioris Germaniae populis et Anglis; horum (ut ex
Antverpia pridie audivimus) 7000 applicarunt in Inferiore Germania militaturi Philippo contra Gallum.
Summus imperator Anglorum est comes Penbrüggensis, locum tenens d.
Bron, consiliarii comes Ruttlandiae, comes Bettfordiae, d.
Bray, d.
Clinchton, Dudlei etc.
Aiunt Philippum recta profecturum versus Lutetiam.
Sic scribitur ab Augusta quoque et concorditer ex aliis locis; quamquam vero illa non existimem vana esse prorsus, superare tamen rem arbitror famam.
Der könig in Franckrych wirt denocht
nitt also umbzuͦkeren sin, nisi forte dies eius iam quoque adsit et vindicta dei incubuerit super eum.
Colloquium Wormacię dicitur procedere, sed sine principibus, de quo alias plura, ubi certiora habuero.
Has literas communes habebis ut et proximas ante 8 dies scriptas cum dd.
consulibus, Philippo, Traverso, d.
Friderycho a Salyce, ad quem tuis inclusas mittes omnesque salutabis diligentissime.
Omnes mei te et tuam domum salutant.
Sis fidelis et diligens in negotio domini.
Vale aeternum.
Festinantissime.
Tiguri 13. augusti 1557.
Bullingerus tuus.
Dem hoch-und wolgelerten, frommen und getruwen herren Johansen Schmiden, pfarreren zuͦ S.Martin ze Chur, sinem lieben herren und gevattern.
^$Chur.

<nr>[29163]</nr>
<ae>Matthieu Coignet an Bullinger</ae>
<od>
Solothurn, 9. Oktober (1559).
<vo>ZÃ¼rich StA, E II 368, 433. / Orig.(Aut.)
S. Literas tuas scriptas 1. et 6. huius mensis recepi et habeo gratiam de tua erga me benevolentia.
Nihil ex Gallia intellexi nisi bonos viros bene sperare et de religione et reformatione rerum politicarum.
Scriptum tuum fuit acceptissimum; tantum expectatur occasio, que omnibus in rebus multum habet momenti.
Unus, qui est ex praecipuis consiliariis regis, occasionem se non praetermissurum pollicetur.
Meum nondum constitui mittere.
Videbis magis politum; hipothesin adieci primo membro de
religionis certitudine etc.
et politica melius distinxi cum aculeis.
De Italia scribunt 26. septembris Medicum Forme creatum papam  26. alius rumor de cardinali Mantuano; sed postea multe intervenerunt difficultates, nec adhuc Lugduni scitur, quis creandus sit.
Quod scribis de posta, scio, que sum tibi pollicitus, et praestabo.
Omnibus ab huc urbe usque ad Italiam scripsi, ut mihi mandatum erat, regem nolle illis amplius solvere ulla stipendia, cum illorum opera necessaria non sit ne[c] usui
futura.
Sed puto me effecturum, ut suis stipendiis et posta fruatur his conditionibus, ut reddat literas, quas scribam legato Retorum, iis, qui Curiam proficiscentur equo aut navigio et legati curet deferri per ministrum Badenas usque.
Hoc illi non erit grave.
In pensione aut ulla re alia sanctissimos vestre amplissime [urbis] leges nollem convellere aut contemnere, nec est, quod vereare, ne quid unquam ea in re moliri velim, etiam si mandatum haberem, et puto, que hic agam, regem omnia
probaturum; scio enim, quantum ipse et eius consiliarii et principes Gal[liae] de me conceperint opinionem, dei gratia, qui utetur, ut spero, ea ad nominis sui gloriam.
Ubi thesaurarius venerit cum pensionibus circa finem huius mensis, vos invisam, ut diuturni mei desiderii expectationem expleam.
Salutabis amicos omnes.
Bene vale.
Solut[uri] 9. octobris.
Unus ex praesidibus curie Parisiensis incarceratus, non religionis nomine, sed incertus, subito obiit et creditur non minus impie quam generose animam voluisse despondere et evomere.
                                               Tuus ex animo Coig[netius].
(Von a.
Hd.: )     An herrn Bull[inger].

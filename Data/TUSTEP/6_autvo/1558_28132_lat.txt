<nr>[28132]</nr>
<ae>Matthieu Coignet an Bullinger</ae>
<od>Baden, 20. Oktober (1558).
<vo>ZÃ¼rich StA, E II 368, 445. / Orig.(Aut.)
S. Litteras ad te mitto scriptas a d. S. Laurentio [Bochetel, qui nunc episcopus est. D. conestabilis data fide venit ad regem, et nunc deputati ab utrisque principibus tractant de pace, de qua nihil audeo affirmare multas ob causas.
Exercitus Philippi pedem retulit itinere trium miliarium et, qua die recessit, temporis iniuria duo millia hominum desideravit et mille equos.
Spero intra triduum me te visurum, et coram pluribus agemus.
Interim bene vale.
Salutabis amicos omnes.
Badene 20.
octobris summo mane.
                                                Tuus ex animo Coignetius.
Doctissimo theologo d.
Henrico Bullingero, amico singulari.
[v.a.Hd.]

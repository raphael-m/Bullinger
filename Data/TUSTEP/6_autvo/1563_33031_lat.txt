<nr>[33031]</nr>
<ae>Jakob Rüeger an Bullinger</ae>
<od>Schaffhausen, 15. März 1563.</od>
<vo>Zürich StA, E II 377, 2389. / Orig.(Aut.)</vo>
S. Nec volui nec debui tuae humanitati multa scribere.
Rationes
multę sunt, partim quod sciam non dubium esse, quin laboribus iam
per aliquot tempus pene confectus sis, deinde quod nova, quae
hinc inde feruntur, adeo sunt dubia, ut qui ea scribere festinat,
aliquando revocare cogatur.
              Hoc tamen significo
filium tuum Christopherum me convenisse, cui si potuissem,
quaecunque grata fuissent, praestassem ei.
Vale in Christo, qui te diutius nobis incolumem conservet.
Schaffhusiae  15. martii 1563.
                         Tuae humanitati(s?) deditissimus Iacobus
Ruuͤger.
Clarissimo doctissimoque viro d.
Heinrycho Bullingero, antistiti
ecclesiae Tigurinae vigilantissimo, domino ac fratri, imo patri
potius suo plurimum observando.

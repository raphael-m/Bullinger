<nr>[27153]</nr>
<ae>Gerreon Sailer an Bullinger</ae>
<od>Augsburg, 1. August 1557</od>
<vo>Autograph: Zürich StA, E II 346, 350.(Siegel...)</vo>
<dr> <dr>
<re> </re>
<tx>S. Rex Ferdinandus Schertlinum toti orbi deridendum
propinavit; in preteritis et petenti pollicitus est adversus
Turcam se fore 5 millium peditum fore imperatorem iunctis
trecentis levioris armaturę equitibus. Ob id filium utrumque,
capitaneos, quos diu antea novit expertissimos, nobiles multos
et magnam catervam eorum, qui dudum veteranis sunt adscripti,
convocat. Rex idem, quod ore petiit, etiam binis literis et
postea per legatum Ylsingum, prefectum preturę Ravenspurg
decies confirmavit et ursit, ut se paratum Schertlinus
exhibeat et statim in militiam vocatus absque mora veniat.
Milites strenui multi, imperator ipse cum capitaneis se
ornavit. [...] et multi etiam cataphracta, item vestibus
pretiosioribus, catenas, annulos et que alioqui non tantum ad
splendorem familię, sed etiam necessitatem pertinent, vendunt
et se paratos ad certamen reddunt. Quid fit? Rex 26. huius ad
Schertlinum scribit, quod iam non opus habeat sua opera;
igitur dimittere milites debeat, nec verbo mentionem facit
expensarum, vel quod pluribus, qui gregarios milites aluerunt,
aliquid rependere velit, et quod turpius, addit in literis ad
Schertlinum rex, quod dimittendos ad illum a Polweil, qui
delectum in Riedlingen habebat, promovere et mittere velit,
cum tamen rex probe sciat, que iniuriarum actio inter illum a
Polweil et Schertlinum intercedat. Schertlinus, capitanei,
veterani et gregarii clamitant adversus regem, honestiores
lachrimis etiam testantur se poenitentia ductos ob nunquam
recuperandos sumptus. Emerget inde aliquid, quod dies
patefaciet; non licet liberius Polweilerum vel dicunt vel
simulant in Belgas cum 7 millibus peditum et 1000 equitibus
profecturum. En, mi Bullingere, istis moribus, istis o[...]bus
et imposturis Turcam debellaturi sumus.
^$Mitto ad te dialogum, ex quo intelliges, dexteritatem eorum,
qui exemplar honestatis esse deberent. Ali in Germania aliquid
monstri ad extirpandam libertatem putant multi, et multa hoc
futurum testantur.
^$De bello Italico multi multa dicunt; victricia arma Gallo
attribuunt, qui multum aeris apud eum deposuerunt, trophaeum
Austriaco assignant, qui multum lucri ex eo emulgendum
sperant. In Belgis tres sunt ordines, prior sub principe
Sabaudiensi Marięburgum delebit, alter in Burgundios
proficiscetur, rex Philippus cum Anglis, Flandris et Hollandis
dicitur in Galliam irrumpere. Hoc ut succedat, tempus
declarabit. Certum hoc habeo: pontificio spiritu hactenus
nihil egregii ab utraque parte designatum, nisi quod miseros
et innocentes subditos miserrime dilaniarunt et eorum corpora,
bona, animas et fortunas diripuerunt, honestatem muliebr[.]m
prostituerunt et, uno verbo dicam, virilem togam muliebrem
stolam reddiderunt.
^$De colloquio nihil habeo, quod utile fore adfirmem.
^$Filii mei Raphaelis res ut se habeat, Petrus noster exponet.
Puer iunior in literis pulchre progreditur.
^$Filius tuus etiam meus innocenter et pie vivit. Dabo operam,
ut cum tempore olerum artificia exploret. Erit is mihi
commendatissimus.
^$Petrus optimus homo est; cum timore domini magnam in officio
suo habet sedulitatem; fac ut cito redeat. Gesnerum saluta;
huis duos mitto pisces. Iterum vale.
^$Auguste ocyssime 1. augusti anno etc. 57.
^$G[ereon] t[uus].
<lz>[Adresse ...]: (v.a.Hd.): Doctissimo atque ornatissimo
viro d. d. Hainrico Bullingero, unico suo colendissimo.
Tiguri.

<nr>[27335]</nr>
<ae>Francesco Lismanini an Bullinger</ae>
<od>
                  , 6. März 1557.
 Zürich StA, E II367, 63 - 65.
Wotschke, S. 59ff.
Binas a te accepi literas, optime Bullingere, cum semel ipse ad te scripserim, postquam a vobis discessi.
In causa mei silentii non oblivio fuit, quomodo enim vestri oblivisci poteram, apud quos reliqui mei dimidium, imo me totum renatum in Paulo Lismanino, non negligentia nec torpor.
Meministi enim, quanta cęleritate media hieme confecerim iter Genevense te duobus annis tantum iunior, nec eremus mea, unde bis it reditque Cracoviam singulis diebus famulus, quum libet, penuria tamen argumenti
defuit homini minime poetico, imo vero Laconi.
Aliud erat garrire cum uxorcula, cum meo Lęlio, cum d.
Guernero de rebus domesticis, aliud vero ad te de religionis statu scribere, de quo nihil certi nec antea habebam, nec modo video, nisi quod dominus miris modis suos tuetur et coercet impios.
An non miracula hęc tibi videntur, Aloysium Lippomanum, qui toto hoc biennio fere veluti asinus leoninam indutus territavit Polonos, confusum adventu d.
Ioannis a Lasco et strenuitate d. Vergerii ex hoc
reno, si non clanculum, per aliam viam tamen, quam prae se ferebat palam, discessisse, Lismaninum vero eius opera proscriptum in hypocausto ligneo cum clarissimis viris d. Ioanne a Lasco et d.
Vergerio cenitare de admirandisque huiusmodi dei operibus colloqui? Reliqua et minutissima quęque ex d.
Vergerio disces, qui versatus est in luce hominum me interea in eremo latitante.
Cum rev. d. Ioannes a Lasco redierit a rege, quod ante pascha futurum speramus, vel hinc vel, quod citius credo, ex
Regiomonte scribam, ubi liber a proscriptione usque ad futura comitia fruar consuetudine ill.mi ducis Prussię.
Sic visum est ecclesię, cui ut paream, et deus et vocatio mea me cogunt.
Vale, clarissime vir et mihi modis omnibus colende, et ecclesiarum polonicarum ac tui Lismanini in tuis ad deum praecationibus esto memor.
Tuam domesticam ecclesiam, eruditos et pios tuos generos d.
Zwinglium, Lavaterum et Simlerum pariter et illorum coniuges honestissimas foeminas, tuas charissimas filias,
reverenter et amanter saluto.
Si qua in re uxor mea tua opera opus habuerit in hac sua profectione, ne illi desis cert us me vel per mercatores.
Sti.
Galli vel per meum Stanislaum te indemnem facturum.
Ex eremo sarmatica 6. martii 1557.
Nedum rev. d. Foelix Cruciger superintendens et d.
Alexander Vitrellinus Pinczowiensis pastor tibi maximas agunt gratias, quod tanti illos facias, verum omnes eorum sym(m)istę, quorum nomina hic tibi descripta mitto, te reverenter salutant sum(m)opereque precantur, ut tuis et eruditis et piis literis  eos et excites et soleris, apud dominum vero tuis precibus semper iuves.
Gregorius Paulus, artium liberalium magister, vir eruditus et cum Tigurina ac Genevensi ecclesiis per omnia consentiens, ecclesię Christi in Pelsnice minister.
Iacobus Sylvius ecclesię Christi in Kreziczyeze minister.
Stanislaus Liuthomirski equestris ordinis indefessus Christi miles, ecclesię in parva Casmiria minister doctus et facundus.
Stanislaus Sarniczki equestris ordinis ecclesię Christi in Niedzwiecz minister eruditus.
Martinus Croviezki equestris ordinis doctus, pius et facundus ecclesię Wlodislaviensis minister.
Martinus Taurinus zelo et strenuitate pręstans ecclesię apud magnum d.
Martinum Sborovski palatinum Kalisiensem minister.
Ioannes Siekirenczki equestris ordinis pietate insignis ecclesię in Iwanowicze apud magnam d.
Agnetem Dluskam, matrem nobilem Nicolai et Alberti Dlusiorum, qui sunt vestri hospites, minister.
Melchior Philipenski equestris ordinis ecclesię in Cossow minister.
Hos et quod sępius me in Eremo latitantem inviserint et quod tuis scriptis pręsertim decadibus et compendio ac expositione apologetica delectentur, notos de nomine tibi esse volui.
Sunt plures in Polonia maiore, in Russia, in Masovia et in magno ducatu Lithuanie, quorum aliquos et de facie et de nomine novi, sed de te cum illis nihil contuli propter maximam distantiam locorum.
Rursum vale.
Ut possis polonica nomina exprimere preter Polonos studiosos consule d. Theodorum, quem ego audiveram contendentem cum Stanislao meo famulo super vocabulo
Krezieczycze<f1>Krzcięcice, vgl. Akta synodów, Register.<fe> etc.
Rogo, ut a me per te reverenter salutetur.
Bullingers Hand hat auf dem Briefe vermerkt: Has literas accepi demum sub finem anni 1557 a festo natali per Laelium a Vergerio, a quo ille veniebat, accepi resignatas.
(d. Adr. v. a. Hd. geschr.) Doctissimo et pietate praestantissimo viro d.
Heinrycho Bullingero, eccle(siae Tig)urinae pastori fidelissimo et . . .  . . . . mo, d.
et patri colendissimo.
^$Tiguri.

<nr>[23289]</nr>
<ae>Simprecht Vogt an Bullinger,</ae>
Schaffhausen, 1553.
<vo>Zürich StA, E II 343a, 452.</vo>
(zit.: Bächtold, Bullinger vor dem Rat 104, Anm. 87)
Gratiam et pacem a deo patre per Christum servatorem.
Quod tam accurate tamque diligenter ad omnia mea inter tot
negotiorum undas scribis, non tam solitum quam gratum facis
eoque nos, imo universam nostram ecclesiam tibi alioquin
obstrictam longe devinctiorem reddis. Dominus tibi rependat,
quandoquidem ego illud non possum rependere. Caeterum quod
minus intelligas, quid me male habeat in praescriptionibus,
quibus utuntur antichristi satellites erga ministros
ecclesiarum, sic habe: Fridolini illius pastoris in Rümlang filius<f1>Jakob Keller, Sohn von Fridolin Keller (s. Zürich StA, A 272, Nr. 167).<fe> se apud Episcopios<f1>d. h. bei den Bischofszellern.<fe> sic insinuarat, ut inscio nostro
magistratu sufficeretur in Finsleri locum; iurare item
debuit in aliquot articulos, qui ecclesiis nostris non erant
tolerandi, quorum capita, ut Bovillus noster descripsit
mitto: 1. wil er im ein jar bestimpt han, in dem sol er
hafft sin, und wenn er nit belyben oder er in nitt mehr
dulden welte, yeder dem andern 4 monat zevor abkünden.  2.
alle sontag und andere nodturfftige tag predigen,  3. nutt
anders dann die biblisch gschrifft und das heilig evangelium
predigen, nit zuͦ ufruor, sonder zuͦ frid, ruͦw und
einigkeit;  4. das er welle nach dem landfrieden predigen.
5. zun krancken lüten gon, die in irer kranckheit trösten;
6. wer sin begert, die sacrament mitteilen;  7. einen
erbaren (ut isti lenones solent) unsträfflichen wandel
fuͤren;  8. das ave Meryia mittag, vesper und fyrabend
lüten;  9. sich mit niemands in eynicherley verstand
inlassen;  10. den wuͦcherstier und das faselschwin
erhalten;  11. by vorigem corpus, wie das Benedictus gehept,
belyben und in nitt wyter anforderen. In summa: muͦß dreck
(honos sit auribus tuis) under haberkernen vermischen.
Vides, Bullingere charissime, quantum periculi nobis, imo
ecclesiis nostrae fidei praemissis immineret, si sic
procederetur. Sed de his satis.  Quod articulos Londinensium
adtinet, non video alios esse quam christianos, utque utinam
dominus det Anglicanae ecclesiae in hac confessione
perseveranter et constanter perdurare. Hoc unum (quamvis
minutum) et in articulis et in catechismo desidero, quod
velim authoritates scripturae, et quibus decerpti sunt,
adiunctas, ne forte papatus et simpliciores putent ex
doctorum cerebris haec omnia enata esse atque eo
confidentius ea in posterum convellere niterentur. Servetus,
hydra illa Lernea, utinam e medio sublatus esset; nam per
discipulos suos olim etiam nostram turbavit ecclesiam.
Marchionis terra ferro et flamma grassante quotidie
excinditur; ipsum fama fert Brunsvigi esse. Papistae nostri
aiunt Caesarem induciis cum Gallo factis comitia Ulmam
indixisse; an vera sint, ignoro; malim Utopiam quam Ulmam;
fides tamen sit penes authores. Catechismum Anglicanum, quem
per Bovillum mihi donasti, recepi agoque gratias ingentes.
Saluta ex me pios. Salutant te fratres ac symmystae mei quam
officiosissime. Vale diu ecclesiae Christi nobisque
incolumis. Scaffusii anno 1553, datum adscribere non potui;
quotidie enim expectabam reditum Ziegleri ad vos.
Tuus ex animo Simpertus Vogtius.
[Adr. fehlt.]

<nr>[42066]</nr>
<ae>Tobias Egli an Bullinger.</ae>
<od>(Chur), 21. April 1572.</od>
<vo>Zürich ZB, Ms F 182, 182.</vo>
Gr. III, S. 334f.
Entschuldigung, dass er so oft lästig falle.         "Hodie
gesta haec sunt:
Quatuor syndici ex singulo Foedere delecti sunt, qui
proficiscantur ad
Superioris Foederis communitates hortaturi illas, ut suos
mittant et sistant,
qui citati fuerint; nisi hoc sint facturi, fore ut educta
multitudine eo
adigantur, cui obstinaciam illam sint indicaturi. An sese
itineri commiserint
syndici, scire non possum; nam tempore meridiano nondum id
factum erat. Forsan
expectabunt meliora et sperabunt obedientiam. Conqueruntur
Salicaei se praesidem
difficile adducere posse, nisi Superiores potentiores
proniores in hanc arenam
fuerint. Postea ammanus Davosianus multatus est summa
ducentorum aureorum, salva
tamen ipsius existimatione. Crastino alter ammanus, Petrus
Gulerus, periculum
faciet. Scriptae etiam sunt literae ad illustrissimum d.
Ferdinandum, in quibus
sententia ipsius de hodiernis rebus consulitur, quae rumore
nuncio non usque
adeo amica esse dicitur. Deus nos tueatur, ne Foedus Canum
caeteris suis sociis
in hoc proposito resistat et vicinorum importunitate freti
omnem huius
reformationis sequentem fructum e manibus nobis extorqueant,
quod certe non sine
magna calamitate fieri possit, si, qui sunt potentiores et
rei, animos plebis
sibi adiungerent, modo in iudicium venire et censuram non
cogerentur.    -
Ante dies 15 Mediolani dux novus est ingressus, maximus
nempe commendator
religionis Melitensis ordinis equestris.<f1>irrtümliche Identifikation des neuen Statthalters (Luís de Zúñiga y Requesens, Commendador Mayor de Castilla) mit dem (ebenfalls neuen) Großmeister des Malteserordens Jean de la Carrière?<fe> Mestri etiam, quod
est ditionis
Venetorum, seditio orta est inter milites transeuntes,
Italos nempe, Gallos et
Germanos; at Germani et Galli Italos ad internecionem
trucidarunt. Causam nos
ignoramus. Haec nobis retulit d. Han[n]ibal Guicciardus
Tiliensis, homo doctissimus ac Graecus super modum."
21. aprilis, 1572.

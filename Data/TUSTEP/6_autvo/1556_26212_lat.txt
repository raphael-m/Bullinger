<nr>[26212]</nr>
<ae>Michael Roset an Bullinger</ae>
<od>Genf, 22. Dezember 1556</od>
<vo>Autograph: Zürich StA, E II 368, 246.(Siegel...)</vo>
<dr> <dr>
<re> </re>
<tx>S. p. Tuas 19. decembris accepi literas eodemque die, qua
decebat et sedulitate et fidelitate pro eo, quo tibi morem
gerendi devinctus sum animo, mandatum illis negotium, qua potui
cum diligentia, ut exequerer, sciscitatus sum ex nonnullis
nostratibus, qui de eius viri notitia et latibulis percipere
possem, tandemque intellexi lapsas nunc esse quinque ebdomadas,
quibus urbe nostra profectus est per aliquot dies cum affinibus,
quos hic habet, antea commoratus, eumque nunc una cum familia
latitare apud abbatem de Rynow, forsitan etiam huc rediturum
esse proximo vere. Itaque si minus commode in abbatia illa
possit apprehendi placetque domino Georgio Laeto eum persequi
tuque pro eo fideiubeas literis, potero hominem apud nos
disquirere, qui ex tuo mandato virum illum, si fortasse hac
transeat, carcere curabit includi constituens se partem adversam
secundum civilegia nostra, et prout apud nos moris est, donec
iuri fuerit satisfactum. Hoc tibi cum inclusis literis remitto
haud parum gaudens me apud te eousque valere gratia, ut, cui
iubere debuisses, eum digneris orare, non quod mihi tantus ut
indigno competat honos, sed ut eam, qua vales, facundiam et
lepus vel mihi impertiaris. Me enim, qui parum possum, etiam
voci minimae tanti viri ultro oblatum paratumque pro viribus
obedire estimes, volo, cum sat sciam nihil nisi sincero et
sancto praecepturum animo. Caeterum dominum Calvinum tuarum
ipsius litterarum exhibitione salutavi, quibus tuam intellexit
de concordantia Graeca sententiam, tibique cum eius rei tum
nostrarum rerum gratia daturus est literas per huncce
tabellarium nostratem concionatorem. Ego tibi praeterea gratias,
quod me de valetudine fratris certiorem reddideris eumque et me
tibi, quoniam scio et video commendatos, taceo orans et
obtestans deum utrinque nobis semper propitium et secundum.
^$Vale.
^$Genevae 22. decembris 1556.
^$Tibi deditissimus Michael Rosetus.
<lz>[Adresse ...]: Eximio, praestantissimo doctissimoque domino
Henrico Bulingero, Tigurinae ecclesiae antistiti fidelissimo,
domino et amico inprimis colendo observandissimoque.

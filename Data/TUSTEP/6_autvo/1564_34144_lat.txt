<nr>[34144]</nr>
<ae>Johannes Fabricius an Bullinger</ae>
<od>Chur, 11. September 1564.</od>
<vo>Zürich StA, E II 375, 748. / Orig.(Aut.)</vo>
S.  Quod toties, reverende in Christo pater, tibi occupatissimo naenias meas obtrudo, me ipsum quidem piget pudetque.
Sed quid aliud faciam, cum incredibilis
tua humanitas has scribendi leges mihi primitus imposuerit.
Nunc praeterquam quod inanes ad te mitto, precibus meis insuper a te contendere ausim, ut has meas
alteras ad illustrem virum d.
Martinengum mittas; id ita ut faciam, ingens me cogit necessitas.
Audio responsum meum ibi esse sub praelo; specimen eius rei vel
maculaturam, ut appellant, ad me misit Martinengus; rogat, negotium dem hominibus certis, qui exemplaria istinc ad nos asportent.
Sed commodum incidi in
Pellizarios, quibus ego iam diu inservio; hi affirmant Hieronimum Pellizarium, qui Genevae versatur, huc ad nos venire cogitare intra 14 dies; si literae meae
tempestive curentur, eum non invitum exemplaria sarcinis suis adiecturum.
Si ergo fines pudoris transilio, necessitas me excusare apud te potest.
Utinam autem
essent certi homines, qui mature perferrent, de quo tamen optime spero; si enim Bernam mittuntur, inde Genevam nullum erit periculum.
Si Pellizarius, ad quem
caeteri scribunt Pellizarii, hanc curam ad se recipit, multa nos molestia in posterum liberabit.
Caetera tua libentissime legi.
Si Augustus vivit, miror
temeritatem hominum, qui in mendaciis cudendis tam sunt foecundi et ingeniosi.
Dominum de Bellieure virum cognovi prudentem et doctum, integrum etiam iudico et
alienum a fuco.
Sed non tam ab illo molestias timebam quam ab ipso negotio, quod varium est et multiplex.
Es gibt vyl unruͦw, und seit mir yeder ettwas, einer
meints guͦtt, der ander böß.
Sed mirabar te illi in tuis ad nos salutem ascribere, cum nusquam hic appareat; sed fortassis in via est.
Acta Glaronensia legi;
attulit secum Gregorius Carlin, qui addebat se tui salutandi gratia te domi convenisse.
Pestis Curiae nulla, sed nos undique cingit; abripuit tres sacrificulos,
qui suis singuli praefuerunt ecclesiis.
Expectamus et nos, quid dominus de nobis constituat.
Tuos sic intrepidos se praestare gaudeo equidem; de tua constantia
et fortitudine nihil dubitavi.
Deum rogo, ut misericordia sua nos clementer respiciat.
Vale, reverende in Christo pater, cum omnibus tuis diutissime et
felicissime.
Nostri d.d.
consules te salvum cupiunt.
Salutem etiam ascribere iussit Georgius Carlin.
Vale.
Curię  11. septembris anno 1564.
Tui observantissimus Ioannes Fabricius.
Hütt hand unsere herren brieff empfangen von der regierung Yßbruck; zeigt der bott an, das die regierung verruckt von wägen der pestilentz, so yngefallen.
Also
last es sich ansächen, das ein algemeines landsstärben volgen wärde; by uns stirbt es in den allerhöchsten wildinen, daa man ettwan den tod hin geflochen ist.
Amplissimo viro domino Heinrycho Bullingero, domino suo et in Christo patri reverendo.
Tiguri.

<nr>[28145]</nr>
<ae>Matthieu Coignet an Bullinger</ae>
<od>
Solothurn, 12. November (1558.)
<vo>Zürich StA, E II 368, 451. / Orig.(Aut.)
S. Ex tuis literis de tua valutudine parum firma certior sum factus, meliorem spero, cum tamen non possit non esse bona tibi, qui omnia suscipis tamquam e manu patris benevolentissimi, qui suis ea reddit dulcia, que aliis amara et dura solent apparere, et te iandiu instruxit et armavit contra omnes insultus et tentationes.
Si quid haberem, quo posses recreari et convalescere, non prętermitterem.
Tuę quęso incolumitati eorumque, qui a te pendent, consule et omnia a me studia officiaque
expecta.
Misi d.
Valtero, que ex Germania et Pedemontio ad me scripta sunt, que communicabit puto Germanos et Helvetios e castris discessisse et redire ad suos.
Adhuc suspenso animo sum, quę sit futura catastrophe colloquii de pace.
Ubi aliquid certi intellexero, amplissimo senatui Tigurino scribam, quem meis verbis salutabis.
Erit mihi maiorem in modum gratum, si filium commendatum habueris.
Bene vale.
Soluturi 12. novembris.
                                                Tuus ex animo Coignetius.
D. Henricho Bullingero, ecclesie Tigurine pastori et symmiste vigilantissimo.
                                                                                Tiguri.

<nr>[22020]</nr>
<ae>Pier Paolo Vergerio an Bullinger</ae>
<od>Chur, 25. Januar 1552.</od>
<vo>Zürich StA, E II  356, 488.</vo>
Gr. I,  S. 235.
Orig. (Aut.)
Vir clarissime, heri Curiam Rhętorum veni neque longe
absum ab integra valetudine, gratia dei. Accepi hodie tuas,
quibus mihi prolixe agis gratias pro Tridentinis nugis.
Spero me alias brevi mis[s]urum. Cogito ad vos, quamquam
nonnihil me terret mentio pestis. Hic multa sunt de
religione negotia tractanda. Vale et salve; posthac
prolixiorem epistolam. Salutat te Comander, Galitius,
Ponticella, qui adsunt, dum scribo. Roga pro me cum tota
ecclesia. Curiae Rh[aetorum], die Pauli (quo
papistae fundunt bombardas adversum nos; dominus
subsan[n]abit eos)  1552.
Vergerius.
Clarissimo d. Bullingero.

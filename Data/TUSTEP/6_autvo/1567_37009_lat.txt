<nr>[37009]</nr>
<ae>Pierre de Grantrye an Bullinger</ae>
<od>Haldenstein, 2. Februar 1567.</od>
<vo>ZÃ¼rich StA, E II 377, 2438. / Orig. (Aut.)</vo>
Gr. III, 6f. Exc.
Pergratas tuas accepi literas, reverendissime domine,
quibus, ultra quod tuam erga me benevolentiam manifestas,
adhuc recordaris amicorum. Ceterum de novis, quas a Germania
accepit dominatio vestra, illud mihi confirmatum est, ita
quod habent certitudinem nisi in illa parte fratris
imperatoris novi Turcarum, qui iamdudum patre Solimano
vivente transfugerat ad regem Persarum, et ille vocabatur
Baiazetes, qui quidem patre vivente a dicto rege Persarum
truncatus est capite credens sese gratum opus patri
prestare. Verum est, quod Selimus nunc imperator habet
filium provectum et natum iam 24 annorum nomine Amurathan.
Sed de aliis nulla mentio. Verum est, quod intellexi aliquid
de induciis quatuor annorum promulgari inter Turcam et
imperatorem, quae res si habet certitudinem, daret otium
inimicis Cristi affligere ecclesiam suam. Sed ut ego audio a
Venetis, missi sunt legati ad foedus et inducias renovandas
cum novo imperatore Turcarum, quod signum manifestum est,
quod metuunt a suis copiis, quas sciunt magnas pro estate
proxima preparari et provinciam Fori Iullii, quod vulgariter
apud nos Fre Just dicimus, fortificant. Hec ex Venetis.
Interim certas novas accepi, quod Genue iunxerunt circa tria
milia Hispanorum, qui illico sunt in praesidiis iuxta
Pedemontanos collocati et paulum ante circa duo millia apud
Mediolanenses appulerant. Audivi, quod certissime, si
Hispaniarum rex in his partibus veniat, quod nondum certum
habemus propter magnam opinionum varietatem, velle in
Mediolano introducere illum rigorem inquisitionis atque idem
apud regnum Neapolitanum ac cicitanti uno ex familiaribus et
oranti, quod illud mitigaret, respondisse se malle iacturam
facere illius regni et ducatus quam bene inceptum
relinquere. Faciat dominus deus noster in reliquis ac
unicuique secundum voluntatem suam divinam retribuat.  In
Rhetis nostris omnia satis prospere cedunt, et nuper, cum in
propositione me pro parte copiarum, quas rex meus petit ab
illis ac pro interpellatione conservande ligue inter nos,
quod verebar, ne quis illorum misceret se in servitio regis
Hispaniarum (quoniam magna est illorum quandoque varietas)
obtinui, ut promulgarent edictum, ne quis ex subditis
transiret ad aliud servicium nisi christianissimi regis mei
secundum c[on]ventiones sub pena capitis ac bonorum
proscriptionem. De reliquis secundum occursum rerum
videbimus.
Bene valle, domine una cum familia meque more nostro
Gallico. Recomendo tibi, domino Waltero ac reliquis amicis
civibus Tiguribus.
Scriptum in castello d'Altestein  2. februarii
1567.
Deditissimus
et a'  obsequium amico
Petrus de Grantrye.
Clarissimo et doctissimo viro domino Bullingero, primo
ministro sacre ecclesie Tiguricensis.
Tiguri.

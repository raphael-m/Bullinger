<nr>[20274]</nr>
<ae>Johannes Haller an Bullinger</ae>
<od>Bern, 6. Dezember 1550.</od>
<vo>Zürich StA, E II 359, 2876. / Orig.(Aut.)</vo>
S.  Defuncto tandem, postquam 14 decubuit dies, Blattnero
nostro deinceps ego
cum meis omnibus recte valeo. Convaluit quoque interum
Hester, Musculi nostri
filia, sicut ex ipsius procul dubio cognosces literis. In
Blatneri locum electus
est Salomon Siberus, qui illic vobiscum apud d. praepositum
agit; eum per hunc
publicum cursorem authoritate senatus revoco simulque domino
praeposito gratias
pro sua in nostros benignitate eadem authoritate ago. Cum
enim non ita pridem
senatus ipse ad illum scripserit, noluit nunc iterum
scribere, sed mihi, ut hoc
facerem, iniunxit. Submittetur in illius locum alius mox.
Pestis remissius
aliquanto nunc agit. 17 ex scholarium numero obierunt
tantum; inde aestimabis
reliquos. Caeterum de rebus novis nihil possum scribere;
praeterquam enim, quae
ex d. Musculo habeo, nulla habeo nova. Is vero ipse ad te
scribit, unde existimo
enim nihil omnium, quae habet, te celare. Proxime misit res
Pannonicas; interea
Schertlius illi scripsit, quomodo Basilienses eum discedere
iusserint. Misit
etiam capita quaedam reconciliationis, quae Caesar
Magdeburgensibus et
Bremensibus praescribit, quae tamen ipse, antequam
cognoscerem ego, illuc
remisit; alioqui descriptum exemplar ad te misissem;
durissima sunt, ut facile
est coniicere, quibus receptis nihil salutis illis deinceps
sperandum est.
Caeterum puto te plura his habere, quae ut nobis quoque per
hunc nuncium
communices, oro. Concilium sub proximum quadragesimae tempus
aiunt continuandum.
Quod licet ipsi continuare conentur, dominus dissipabit. Res
nostrae
ecclesiasticae et scholasticae satis bene habent.
Magistratus renovavit pleraque
veterum mandatorum eaque quotannis semel in singulis
paroeciis publice legenda
praescribit. Opus certe pium, modo iusta sequatur exequutio.
Alias nihil habeo
nunc, nisi si velis horrendum et inauditum prope facinus. Im
Fussinij, ist in
dem teil Saffoy, das der künig inn hatt, sind nachts für ein
schloß kon ettlich
schelmen, die gewüßt, das der edelman bar gält hatt imm
schloß, hand anklopft.
Der torwart hatt inn ufthon. Si hand für den herren begert;
ist umb nachteßens
zyt gsin ongfar oder darnach. Als [si] inglan, hand si den
torwart bi dem tor
erstochen, hinuff kan inn die kuchi. Da sind 6 personen bi
einem camin gsin, man
und wyb, die si all   erwürgt. Die fraw ist ein kindbetteri
gsin in eim
bsonderen stübli, hatt ir vorgengeri bi ir ghan. Die hand
neiswas getummels
ghört; ist die vorgengeri gloffen mitt dem kind, das si uff
dem arm tragen,
wellen luͦgen, was es sye, deren si an der stegen bekommen
und auch si erstochen
hand; doch ist dem kind nützit beschechen. Die fraw hatt die
vorgengeri hören
schrijen, ist auch ußhin gloffen, inen grad in dhend kommen,
die si auch ab
einanderen ghowen. Darzwüschend der herr, der neißwas an eim
bsonderen ort gsin,
vernon, wie es gangen, hatt sich ingschloßen in ein vesti
imm schloß, wies die
edellüth gemeinlich hand. Da hand si imm nitt zuͦ können,
hand deßhalb bi 4000
kronen funden, die si mitt inen darfon tragen. Und deren
schelmen ist jetz einer
zuͦ Morse gfangen inn meiner herren, und zuͦ Genff ist
auch einer gricht, der
dar kon under dem schin euangelions, ein guͦte zyt dagsin,
all predgenen und
letzgen ghört, aber ein großer dieb, hatt in Franckrych vil
gstolen.
Postquam haec scripsi, ecce Musculus memor capitum
Magdeburgensibus a Caesare
praescriptorum (nam exemplar ipsum a Schertlio missum illi
remiserat, ego vero,
ut tibi mitteret, ab eo requisieram), haec annotavit, quae
hic mitto. Habes
eorum summam, vides, quid aquila quaerat, quam nihil
praedę faciat reliquum.
Dominus illum male perdat, ut dignus est.
Haec habui in praesentiarum. Tu boni omnia consule et saluta
meo nomine uxorem
et liberos, quibus etiam omnibus uxor mea plurimam salutem
dicit. Salvi sint
etiam fratres, Gvaltherus et reliqui. Bernae  6. decembris
1550. Salutat te inprimis d. quęstor et Hagius.
T[uus] in domino I[oannes] Hallerus.
Clarissimo viro d. Heinrycho Bullingero, Tigurinae ecclesiae
fidelissimo
antistiti, domino et compatri suo venerando.
                    Tiguri.

<nr>[29200]</nr>
<ae>Johannes Fabricius an Bullinger</ae>
<od>
Chur, 12. Dezember 1559.
<vo>Zürich StA, E II 375, 572. / Orig.(Aut.)
Gr.
II,  170 R.
S. Literas tuas, vir clarissime paterque in Christo reverende, legi rogoque dominum, ut tuos labores fortunet teque nobis et ecclesiae suae diu incolumem reservet.
Ego nunc plane occupatus sum; quicquid enim temporis a concionibus vacui est, do id omne cogitationi, ut ita dicam, Gallicę.
Colligo enim sententias omnium, qui sentiunt hoc foedus redintegrandum; illa enim causa nunc agitari, sed clanculum, incipitur.
Legati regi authores sunt, ne differat hoc negotium ad ultimum; cupiunt illi, ut
video, praevenire consilia quorundam.
Sed haec, ut dixi, clam omnia aguntur.
Cum omnia collegero, quae possunt pro et contra dici, ad vos mittam; causa enim perplexa est admodum, et innumera sunt, quae me torquent, sed omnia literis credi non possunt.
Si ergo fieri potest et vixero, primo vere ad vos advolabo; non puto interim hanc causam publice proponendam.
Ex Italia pro certo ad nos scribitur Venetos habere castellum quoddam longe munitissimum in finibus ditionis suae, quod appellatur Orza nova, quod Hispani cogitarint proditione capere idque tentasse efficere auxilio monachorum quorundam illud castellum incolentibus.
Dan man denselben münchen uß und ynzegan erloubt habe, daa sich ettliche spaniesche houptlütt, uff die 10, söllend in münchskleider verkleidet han und under dem schyn ir practick han wöllen ins werch bringen.
Als aber den castellan
habe wöllen duncken, es gange nit rächt zuͦ, sol er zuͦ den münchen griffen und sy sampt den Spanieren gaan Venedig geschickt han.
Haec si vera sunt, ut vera esse pro certo affirmantur, adiuvabunt causam nostram in Valletelina contra illum a Quadriis.
Haec raptim.
Curię 12. decembris anno 1559.
Scriptis hisce mittit d.
orator tuas legendas, in quibus tu idem scribis, quod ego.
Sed et quae de Scotis nunciantur, puto te scire; dicitur nunc rex comparasse novum exercitum eique praefecisse fratrem Guisii ducis.
Clarissimo viro eruditione et pietate excellenti d.
Heinricho Bullingero, ecclesiae Tigurinae antistiti vigilantissimo, domino et patrono suo multum honorando.

<nr>[18022]</nr>
<ae>Jodocus Kilchmeyer an Bullinger</ae>
<od>Bern, 31. Januar 1548</od>
<vo>Autograph: Zürich StA, E II 360, 75 (Siegel....)
<dr>Ungedruckt</dr>
<re>Regest</re>
<tx>S. D. Cogis me, doctissime vir, ut abiectis paulisper
negotiis, quibus quottidie obruor, mihi vel horulam ad te
scribendi rapiam, maxime ut te sublevem sęcularibus
negociis, quo ecclesiasticis promptius servire possis. Caput
illud est: quittanciam, si doctis placet, Casparem
Sydenstyker et Ambrosium Blauerumattinentem vel illum alium
potius, de quo scribis, ipse non vidi; sed literę tuę
tuncad me scripte significarunt, te a Caspare quitanciam
exposcere. De quo cum virum convenirem, ut satisfaceret
votis seque per omnia gratum erga te exhiberet, respondit,
Opus non este, sed potius, ut ipse huiusmodi literas a
creditore accipiat; satis ei factum esse. Quas te habere et
alteras ad nos misisse per errorem literę tuę
novissime liquido testantur. Cęterum, quandoquidem
Casparis ille nunc procul a nobis et urbe, in agro tamen
urbis sedeat, quamprium potero, scribam ad eum, ut, si
huiusmodi literas suis vel annexas vel inclusas a te
acceperit, convestim ad me mittat; quo facto non est, ut
dubites de fide mea. De postremo vero pecuniis Benedicto
Boler pertinentibus missisque a quod m cive Meyenfäldensi et
mihi abs te per Foelicem ab Egg redditis, nolim quicquam te
afficias; omnia sunt summa fide per me executa; quittanciam
quoque super hac re mecum habeo sigillatam pro debitore, pro
te et me satisfacientem omnesque nos ab hoc negotio
absolventem. Spero omni momento ad vos venturum publicum
tabellarium pecunias stipendiariis nostris apud vos in
litterario ludo militantibus novosque, si quid valebit
diligentia mea et praevalebit, adducturum, cui tum quoque et
illam quitanciam ad te omnium nomine perferendam curabo.
Decima septima die ianuarii anni praesentis 48 Göppelius
noster et Benedictus Schurmeyster per senatus nostri
magnifici decretum ab ecclesia Zoffingensi moti sunt et
abdicati, quia data opera spiritu Lutherano infecti
obscuriores implicatiores hactenus fuerunt de ministerio
cęnaque dominica docentes, quam deceat ecclesięque
consultum fuerit. Qua in re pręter sudores passos
arbitror me nonnullos offendisse; sed transeat error iste,
si erratum est, cum cęteris meis peccatis. In hac re
nihil per me factum est, de quo dominum cęli terręque
metuam; dudum enim digni fuerunt. Sed quoniam novi D.
Benedictum per Svevulum illum Gęppelium seductum
Suęvicaque arte circumventum, ut sibi consonans prius
damnum quam causam intellexerit naa eydtgnoßischer
einfaltigkeit und fromkeit, summis viribus curabo, ut alio
in loco pro dignitate sua ei prospiciatur. Suęvum nullum
ad me mittas rogo neque commendes. Habeat dominus omnem
curam precor; sed quid per illos effectum sit apud nos,
postquam ditati fuerint, nemo nisi cęcus videre nequit.
Quę ipse destinarim facturum me firmiterque proposuerim,
suo die et hora intelliget sanctissimus senatus noster
Tigurinus, sub quorum obediencia spiritum reddere decrevi,
si modo senectutis meę, de quo non dubito, rationem
habituri sint.
^$Salvere et valere te iubent D. Eberhardus a Rümlang,
Testorius, Nicolaus Artopeus, die wir all z Bern kein fyrtag
hend. Salutabis nomine meo Frysium mihi charissimum, D.
Ammianum, compatrem meum, cęterosque omnes fratres.
^$Datum Bernę ad lucernam 31. ianuarii anno 1548.
<un>I[odocus] K[ilchmeyer] tuus semper.
<lz>[Adresse..]Dem fromen und wolgelerten meyster Heynrich
Bullinger, Zurich prędicant zum Großen Munster, minem
lieben gunner und bruͦder.

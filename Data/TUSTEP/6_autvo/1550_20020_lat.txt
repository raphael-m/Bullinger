<nr>[20020]</nr>
<ae>Johannes Birckmann an Bullinger</ae>
<od>KÃ¶ln, 18. Januar 1550.</od>
Orig.(Aut.)
Ep.Calv. 1337 (XIII, 313f) Exc.
Anno 1550 adi<f1>anno domini?<fe> 18. ianuarii ex Colonia.
S.P.  Tuae dominationis literas 10. decembris scriptas
accepi 12. ianuarii. De
Floriani integra fide non dubitavi nec dubitabo; illud
saltem me movet, quod se
clam Franckfordia insalutatis omnibus amicis subduxit neque
in hunc diem, ubi
agit, indicavit. Non intelligo ex tuis literis, ubi degit.
Emit a me nonnullos
libros, an pro te vel pro alio, ignoro. Credo illum suo
famulo pecuniam servandam non commisisse.
Avide expecto vestram et d. Calvini consensionem, et a
synceris hic expectatur.
Ante mensem ad sacram anchoram huc fugit Lovanio pius
sacrificus et studiosus,
qui meo suasu ad te scribere instituit, num hic vel alibi
nostris ceremoniis
interesse salva conscientia potest; non satis facit illi d. Musculus. D. Calvini
liber De vitandis superstitionibus apud me iam non prostat.
Senior comes a Weda
relictis omnibus prebendis hoc titulo honoratur innato:
"Illustri et generoso
Friderico seniori comiti in Weda, d. in Ronchel et Isenburg"
etc., eodem titulo
et Hermannus a Weda senior, Coloniensis archiepiscopus.
D. Cesarius brevi ad nos rediturus est. Speramus indies
meliora ex Anglia.
Optaremus operam illius boni nobilis, qui apud vos agit;
posset nobis et omnibus
piis sua lectione multum prodesse, donec iuvenem quendam
mitterem, qui
correctorem sua lectione iuvaret. Scripsi d. Montio, ut ad
te mitteret disputata
d. Petri Martyris de sacramento eucharistiae; scio illum
habere exemplar unum.
Varia hic de electione pontificis habemus; alii Anglum, alii
cardinalem a
Lotharingia electum affirmant. Nostra nihil refert; nam
nulla spes est verae reformationis.
Accepi Florentia nonnullos novos libros, Thomam de Aquino in
Apocalypsim; mittam
quam primum ex singulis unum exemplar. Si quid apud vos novi
fuerit impressum,
oro, ut d. Froschouerus nobis mittat; non dubito de illius
diligentia in
imprimendis bibliis Anglicanis, in quibus tua dominatio suam
operam nobis
pollicetur; non sine [in]grati animi significatione
acceptamus.
De Caesaris adventu nihil certi habemus; decumbit podagra,
meditatur semper et
ad maiora spirat. Salutabis d. Gesnerum nomine d. Echtii et
d. Bernhardi;
uterque miratur taciturnitatem d. Gesneri; offerunt illi
omnem operam et
diligentiam in depingendis animalibus. De debitoribus d. Pellicani nihil accepi.
Vale, mi d. Bullingere, et Byrchmannum amare perge.
Tuus obsequentissimus Ioannes Byrchmannus.
[Adr. fehlt.]

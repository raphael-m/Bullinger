<nr>[32009]</nr>
<ae>Matthias Erb an Bullinger</ae>
<od>
Rappoltsweiler, 23 Januar [1562].
<vo>Zürich StA, E II 361, 259. / Orig.(Aut.)
Gratia filii dei tecum.
Audio te occupatum, optime et doctissime Bullingere, in paranda apologia adversum Brencii calumnias impiumque dogma ubiquitatis.
Macte constantiam, et benignus deus te suo spiritu roboret, quo, ut cępisti, Christi gloriam ex luculenta et impia doctrina vindicetur         , quod futurum spero brevi.
Illorum siquidem stultitia, ne dicam pertinacia, omnibus bonis luce clarius patet, neque suis sycophantiis electis imponent, qui veritate imbuti intelligunt sane, quid
Huldrychus ille Encaustius cum suis asseclis in ecclesia ambiat.
O deus, o filii dei obstrue impudentum ora, qui sua<gr>logomaxia</gr> student (tametsi frustra) tuam maiestatem extenuare etc.
Richenvillę Novatiani illi pergunt.
In Christi natalitio nemo ex senatoribus, nemo ex civibus communicavit, tantum quidem aulici et qui rerum potiuntur, numero sedecim.
Idem factum Hunavillę.
Fremunt et rumpuntur propemodum cęremoniastę, grandia minitantur.
D. Nicolaum Regium (puto te non ignorare)
facta egregia confessione me pręsente et d.
Rapoltsteinense cum matre et familia die decima decembris meridie magna patientia posuisse animam [Niklaus König +10.Dez.1561.)- [Erb an Hb  23. Dez. 1561 / Bopp Nr. 2853]. Sepultus est in sacello arcis, quod purgatum a superstitionibus ab octo annis non habuit sacrificum, idque pręsentibus ipso hero, tum et nobilibus non sine quorundam lachrymis.
Inviderunt hunc honorem fideli dei ministro cęremoniastę.
Feci ego epitaphium quod pendet a
pariete etc.
D. Petri Martyris dialogum vertendo iam dudum absolvissem; sed cum uxor mea graviter adhuc decumbat, more testudineo promovi.
Simulac versus fuerit, mittam, hac conditione tamen, ut tu censor sis, priusquam publicum videat.
Nil novi apud nos, nisi quod milites conscribuntur in Alsatia, in cuius gratiam, ignoramus; adeo sunt taciti, ut ne gry quidem audias.
Quosdam principes brevi comitia habituros plerique adfirmant; metuo, ne Germani rursum monstrum alant; tamen dies ista
declarabit.
Proinde deus cum suo filio Iesu Christo enixissime exorandus, ut aliquando suo glorioso adventu conciliabula illorum, qui a veritate paulatim deficiunt, dissipet.
Amen.
Rapoltsville ad lucernam nuntio expectante; alias copiosius.
23. ianuarii.
                                                                  Tuus Erbius.
Inprimis pietate eximio ac eruditione d.
Henrycho Bullingero, antistiti ecclesię
Tigurinę, d.
et fratri observando etc.

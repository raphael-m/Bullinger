<nr>[42048]</nr>
<ae>Tobias Egli an Bullinger.</ae>
<od>Chur, 24. März 1572.</od>
<vo>Zürich ZB, Ms F 182, 190.</vo>
Gr. III, S. 321f.
Er bittet um Verzeihung, dass er Bullinger mit seinen
persönlichen
Angelegenheiten Mühe gemacht habe.     -      "Nondum vero
in tantis turbis
convenerunt confoederati de iudicibus incorruptis eligendis
et confirmandis.
Convenerunt quidem 10 Iurisdictiones et Domus Dei nullos
praeficere pensionarios
alienos, id est alienorum dominorum. At Superioris Foederis
proceres id
vehementer urgent, ut considere possint electi semel antea a
communitatibus,
sive fuerint pensionarii regii aut alienorum asseclae.
Mallent proceres omnis
generis habere iudices; at rustici, qui nunc praevalent, id
minime permittent
cupientes incorruptum habere iudicium, qu[o?], qui sunt
corrupti, manifestari
possint. In hoc nunc rei [cardo] vertitur, ac crastino hora
5. iterum
conveniendum et certi aliquid concludendum erit, quod causae
initium introducat.
Animus autem est unus Duobus Foederibus monachos excindere,
et qui ipsorum
gratia huc venit patronus, Raphael Ninguarda, iuris
utriusque doctor, vadimonium
promittere coactus est. Compedibus adhuc retinetur
Rh[etiensis]. Laborant pro eo
amici ipsius et precibus et utinam non etiam precio. Dicitur
papa et uxor
Rh[etiensis] maximam pecuniarum vim huc misisse. Rustici
unice hoc urgent, ut
iudices constituant incorruptos, et qui eliguntur, iuramento
interposito fidem
facere oportent se neque in hac causa neque ob alias
quascunque unquam quicquam
a quoquam extero accepisse stipendii nec habere nec
accepturos. Si ita
processerit, sine dubio eventus huius iudicii satis rigidus
erit non[n]ullis.
Novum signum sub vesperam hodie ingressum est. Aegre ferunt,
quod Ingaddini
tardiusculi fuerint, neque ad consessum eos admittere
volunt, nisi omnium
expensarum molem in se quoque susceperint. De caeteris
alias."
1572,  24. martii, Curiae.

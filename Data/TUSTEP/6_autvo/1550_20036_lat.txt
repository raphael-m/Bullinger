<nr>[20036]</nr>
<ae>Johannes Gast an Bullinger</ae>
<od>(Basel), 3. Februar 1550.</od>
<vo>Zürich StA, E II 366, 164. / Orig.(Aut.)</vo>
S. Non vidi d. Halesium; concionabar, quum ad ędes meas
venerat, dein
accedendum erat ad duos damnatos, et dolet tam pium hominem
non vidisse. Quid in
Anglis faciet apud populum seditiosissimum?
Naufragium ingens est factum in mari; sunt cadavera plus
quam 300 inventa, quę
mare eiecit, et maritimas civitates adhuc quędam
inveniunt. Quidam putant esse
Hispanos, quidam Anglos, quod verisimilius est; propterea
animi illorum
inclinant ad pacem. Absque dubio pax erit inter Gallum et
Anglum. Dux
Christophorus Wirtembergensis 5 diebus apud nos fuit et in
diversorio iuxta
Augustum dirutum voluit pernoctari; interea literas accepit,
nescio a quo, quas
legit et mox inęnatus abiit. Petit Hohentwel; fortassis
pater illius in
extremis laborat aut aliquid novi molitur. Argentinam
recepisse missatores 2.
februarii quidam spargunt; sed certiora expecto.
Friburgenses miserunt
sacrificulos et scholasticos, quo splendidiori pompa
missaticum opus absolvant.
Et mirum, in hac die accendunt omnes lumina et ipsi verum
lumen, quod est
Christus, expellunt, tenebras inducunt. Sulzerus 19.
ianuarii inauguratus est in
pastorem templi Petrini a Myconio, qui domum reversus mox in
pristinum morbum
incidit. Wolfius tacito consumitur igne.
Mitto praeterea tibi duo folia ex libello de ponderibus, ut
solummodo gustum habeas, donec integrum misero.
De servo pistoris Wiennę Austrię combusto brevi mittam
integram historiam, quam quidam apud nos excudet.
Duos Constantię esse publico iudicio damnatos ac pęna
crudeli adfectos
audimus; sed nihil certi spargitur; quam historiam a te
cupio scire.
Libellos quos tu petis, apud nos non extant, et mirum, quod
tam diu distuleris
emere tales libellos. Ex nundinis, si placet, curabo ad me
portari. Schertlinus
Badenę est in comitiis, cui dabo literas tuas, si
venerit. Mitto praeterea
tibi confessionem de eucharistia, quę minus intricata est,
quam certe non
intelligerem, nisi scripta tua priora consulerem. Articuli
in isto negotio
aperti, sine fuco verborum scribendi essent et ambiguitates
verborum omittere
utile esset, quo vera concordia inter ecclesias constaret.
Vale. Brevi plura.
3. februarii 1550.    D. Theodorum salutabis cum reliquis.
T[uus] Gastius.
D. Heinrycho Bullingero.

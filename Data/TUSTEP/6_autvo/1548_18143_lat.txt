<nr>[18143]</nr>
<ae>Georg Frölich an Bullinger</ae>
<od>(Augsburg), 28. Juni 1548</od>
<vo>Autograph: Zürich StA, E II 366, 244 (Siegel....)
<dr>Ungedruckt</dr>
<re>Regest</re>
<tx>S. Si re ipsa hoc potuissem prestare, quod debui, vel
saltem, quod volui, profecto patricium illum nobilem vestrum
honorifice excepissem; sed cum tempora sint calamitosissima,
nihil plane vel omnino parum tantoque viro in dignum feci.
Ecquid facerem, qui inter receptores regni Sathane sedeo? In
Romanam religionem fere per omnia consensum est. Mali
laudantur, boni vituperantur. Musculus abivit; Michael
Cellarius iamdudum in domino obdormivit et praeter fecem
nostratium nemo mansurus est. Ego fere compedibus teneor;
scribere plura lachrime cohibent me.
^$De Mundano illo mira prędicas. Dominus reducat ipsum in
viam. Oro te per amicitiam nostram, ut, quantum licet suarum
rerum et casuum statum mihi aliquando significes; hominem
amo valde, vitia autem ipsius non item. Typographus vester,
vir optimus, ex me habet, quid ad illum scribendum sit; fac,
ne illud prętereatur. Ego ex animo cuperem ipsius
libertatem, qua commode potuisset fraui, nisi Plutone ductus
esse in servitutem reiecisset.
^$Interim fere omnes civitates intereunt exceptis
Argentoratis, Lyndovien(si), Constantia et Saxonicis
civitatibus. Nuremberga et Ulma iamdudum lapsis Augusta
cecidit. Flebiliores casus in cordibus piorum nunquam
vidisti. O si iam illos Hercules deberes metiri, quos olim
aliquid esse putaras, vanos prorsus, ne dicam fungos
cerneres.
^$Orate pro diuturna tranquilitate vestra sedulo, ne intretis
in temtationem; ego itidem facturus sum probe, atque utinam
non solum voti istius, sed etiam futuri consorcii vestri
compos fiam.
^$Epitome vestra lima forsan egebit, quam adhiberi plurimum
oro; tum etiam aliquando excudi autor petit.
^$Salveant omnes et singuli fratres et amici nostro. Eternum
vale.
^$28. iunii 1548.
<un>Tuus totus etc.
<lz>[Adresse] Ornatissimo viro domino Henricho Bullingero
etc., amico et fratri.

<nr>[30149]</nr>
<ae>Johannes Fabricius an Bullinger</ae>
<od>
Chur, 26. August 1560.
<vo>Zürich ZB, Ms62, 227. / Orig.(Aut.)
Gr. II, 202ff.
S. Literae tuae (reverende in Christo pater) me varie affecerunt, utinamque afflictis et perturbatis rebus aliquem portum reperire liceat! Sed sustentat me hoc idem quod te: furorem scilicet hostium esse ignem spinarum, qui magno quidem fragore subito erumpit, statim tamen dissipatus in fumum abit.
Tentarunt talia adversarii intra 30 annos plura et tunc quidem, cum eorum potentia maior esset; sed de spe sua non semel turpiter deiecti sunt.
Fiat domini voluntas, qui in ea, quam nobis assignavit,
statione nos spiritu suo sancto intrepidos et invictos praestet! Quid ille artifex mille sacramentorum machinetur, ignoro.
Affirmat Balinggetus pridie Burgundio (pagus est, ubi sunt fodinae ferri) transisse 4 cardinales, inter quos primarius diceretur esse legatus pontificis.
Certe illi, quod ego sciam, a nemine hic sunt visi.
Nisi ergo apud episcopum clanculum lateant (quod tamen non crediderim; nam hunc pontificem male erga nostrum affectum esse pro certo constat, et illi ab Emps non
dissimularunt quaedam Romae contra illum instituta.
Cum enim hac transirent et episcopus nullum in eos officii genus contulisset, mire stomachati sunt, et tales quaedam voces eis exciderunt.
Praeterea inter Constantiensem et nostrum summa coniunctio, ita ut beneficio et intercessione Constantiensis noster non modo ad hunc gradum evectus sit (dan der Mätzler ist hie thuͦmher gesyn), sed et Tridenti contra quosdam defensus eo nomine, quod negligenter religioni operam daret et Lutheranis nimium
concederet) nisi ergo hic latent, quod non puto, ut audis  nam volent clam nostro, si quid tale tentant, hoc omne fieri, recta Constantiam perrexerunt et hic Curiae cursim transierunt.
Hi procul dubio apostolica authoritate instructi actioni omni interfuturi sunt.
 -    De nostris rebus ita habe: nos nihil movisse omnino, sed tamen praesentem occasionem noluisse ex manibus amittere nec debuisse.
Nostros enim pro virili et gratia, quae nobis data est, informamus et ad id, quod honestum, quod
pium, quod patrię et ecclesiae utile est, capessendum instigamus, nec est, quod timeas nos esse praeproperos.
Tanta est apud nos corruptio, tot clandestinae practicae iam nunc contra evangelium institutae, ut, nisi expergiscamur, actum sit de omnibus.
Sed haec sunt in manu domini, qui nos, vasa suae misericordiae, dignatur tanquam instrumenta adhibere.
Nunc maior pars civium bona est, duo consules pessimi omnium, quod tu de altero nunquam credidisses, cum verba eorum dulciora interim sint
melle.
Sed tales plaerique sunt in caeteris locis, qui rebus praesunt, quod neutiquam existimes eos gratis facere.
Man kan der sach wol ein andere farb anstrychen, et si dat p[ontifex] R[omanus], kan man's wol durch ein andere hand geben, nec est, quod existimes nos sinistra suspicione laborare.
Utinam haec non nimium vera essent! Nec ille senex, de quo scripsi, quae agit, pro sua prudentia agit, ita ut consulat quieti et paci; sed commodo suo consulit, sibi et suis prospicit.
Die werdend
die mälchkuͦ nit von hand laßen.
Sed acta communitatis Vespronae tantum nunc ad manus habeo; descripsit autem puer, ita tamen, ut legi possint.
Hinc intelligere aliquo modo potes, quid agatur.
Et Vespronae quidem plures viri senatorii ordinis, quibus hactenus nihil fueram expertus magis lubricum, episcopi partes palam tutati sunt; sed illorum sententia vicit, quae potior et melior est.
Quare nunc iacta est alea.
Cętera deus gubernet, qui et orandus, ut nobis praesto sit et hoc totum, quicquid
est, ad ecclesiae suae utilitatem dirigat.
Accedo iam ad ea, quae me vehementer perturbant: dulcissimam meam patriam tantis luminibus spoliari debere, bonos viros sedibus suis pelli et cum coniugibus et liberis vitam inopem vagamque persequi, interim ecclesiam praedę esse paucorum libidini.
Quis talia fando temperet a lachrimis? Sed consule, mi pater, consule afflictis et deploratis rebus et aerumnosis manum porrige.
Tanta tua eruditio, pietas, authoritas, ut secundum deum in te uno spes inclinata recumbat.
Sed quid Tiguri vacat in tanta expectantium frequentia, in tanto peregrinorum numero, ne addam invidia? Quae vero apud nos affulgeat spes, alias te ex me audire meministi; neminem ego ausim evocare, cum tanta sit rusticorum inconstantia et avaritia.
Es sind wol kleine pfründle by uns ledig; aber es mag ein biderman kum das brott han.
Uff 50, 60 oder meest 70 fl., daruff dörfend wir nieman heißen kommen; wenn aber Iacobus Milyagrius oder ein anderer wölte syn wyb und kind ze Zürich laßen und ein
gang uffhar kommen und die sach selbs erfaren, wöltind wir so vyl das best thuͦn, als in unserem vermögen.
Doch müstet ir dan ouch ad d.
Philippum schryben; dan ich schryb dis uß mir sälbs.
Ich zwyflete nütt, wir wöltind d.
Iacobo mögen mittler zyt uff Davoß hälfen.
Das möchte wol            geschächen, so er ein halb jaar in den landen gesyn wäre und ein wenig bekant wäre worden; dan ettliche Davoser siderhar by mir gesyn und anzeigt, wie diser jetzig nit für sy sye; est enim homo indoctus.
Das
schryb ich im besten.
Ich möchte gern raaten und helfen best mynes vermögens, und wen es baß um myn hushaltung stünde, so wölte ich uß dem mynen darstrecken.
Aber es mag nienanhin gelangen; han mit mir selbs ze schaffen mee dan gnuͦg.
Wen aber d.
Iacobus oder ein anderer wil uffhar kommen, ein tag oder 14 hye blyben, so sol er by mir herberg han; dan es ist der bruch, das man die gemeinden nit anderst dann am sonntag by einander findt, und muͦs ein angender pfarrer vorhin ein predig thuͦn, ee
man ützid endtlichs abrede oder beschließe.
Es muͦß sich aber ein exul lyden, biß das es besser wirt.
Scripsit ad me d.
Fridericus a Salice, addit autem vulgo nunciari ducem Palianum et Carapham cardinalem supplicio affectos.
Pręterea se novi habere nihil; literas ad te mitto.
Tua omnia simul remitto et habeo gratias immortales.
De Gallia nunciabatur, quod 20. augusti omnes ordines in unum essent conventuri de regni statu et religione deliberaturi; sed ex tuis intelligo non adeo magnam spem esse.
Si autem hi conventus effectum suum habent, ut pro certo affirmatur, non omnino nulla spes est;
est enim hoc ipsum, quod cardinalis Lotharinga  in suis ad pontificem literis anxie praecaveri laborabat.
Sed succurrit vulgatum illud:
                          Si mundus sic dęmonibus
                          Scateret sicut vermibus,
                          Non timeremus anxie;
                          Vincemus tamen strenue.
Sed haec hactenus.
Deum comprecemur, ut ecclesiae laboranti adsit et nos tueatur.
Qui et te cum honestissima coniuge et omni familia tua salvum et incolumem conservet!
Curię  26. augusti anno domini 1560.
                                        Tui observantissimus Ioannes Fabricius.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum honorando.

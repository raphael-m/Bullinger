<nr>[26042]</nr>
<ae>Bullinger an Ambrosius Blarer</ae>
<od>Zürich, 9. März 1556</od>
<vo>Autograph: St. Gallen VIII, 81.(Siegel...)</vo>
<dr>Bl. III, 357Exc.<dr>
<re> </re>
<tx>S. D. De excomunicatione, de qua tu ad me, nihil scribo;
paucis haec res non potest exponi. Spectabo, quoad vixero et
deus mihi suam non abstulerit detraxeritque gratiam, ea, quae
sunt pacis et aedificationis in ecclesia, ne quid statuatur per
me, unde infinita exoriantur mala adeoque multo uberior seges
dissidiorum et tyrannidis hypocriticorum hominum quam unionis et
integritatis. Misi nuper ad te exemplum Summae meae vel
compendii scripti de vera religione. Conversus est is liber
utcunque et in Latinam linguam. Nunc submitto tuae pietati
Apologeticam expositionem, quam opposui libris Westphali, Timani
et aliorum Saxonum. Oro tuam charitatem, ut, si quid in hisce
meis lciumibris displiceat, libere indices. Plura in praesenti
non possum. Oremus dominum sedulo, ut distractas mentes uniat et
res omnes ad ruinam extremam [nu]tantes servet potentia sua.
Videor mihi [vid]ere nobis impendere magnum dei iudi[cium].
Nolunt homines sanari malagmatis; ferrum et ignem metuo
adhibendum a domino. Vigilemus et oremus. Vale cum tuis omnibus,
quos sedulo salutabis.
^$Tiguri 9. martii anno 1556.
^$Bullingerus tuus.
<lz>[Adresse ...]: Clarissimo viro d. Ambrosio Blaurero,
Biennensis ecclesiae ministro fideli, domino colendo et fratri
charissimo suo. Byel.

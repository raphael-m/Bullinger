<nr>[28040]</nr>
<ae>Bernardin Bochetel an Bullinger</ae>
<od>
Solothurn, 1. März (1558).
<vo>Zürich StA, E II 368, 392f.
/ Orig.(Aut.)
S. Habeo magnam gratiam pro rebus novis, quas ex amicorum literis mihi significasti, idque ut saepe, ac quotiescunque graviores occupationes te non ret(inent), modo aliquid habeas, facias rogo.
Ante literas quoque eas acceperam, quibus de vestri magistratus circa indicenda vel non indicenda potius comitia deliberation(...) me certiorem faciebas.
Ac scito tamen a [me] tum Lucernenses tum alios quoque ex Confoe(deratis) petivisse, ut ea, si possem, per Tigurinos cura(rem) indicenda.
Si
nolint, ego spero per alios me ef(fecturum); sed propter aliquas causas rem non putavi nimis accelerandam.
Hic ex Italia habe(mus) ducem Ferrariensem maxima damna Parmens(i) intulisse multaque castella in eius ditione partim vi partim deditione cepisse et inter ea unum tum maximi momenti tum egregie munitum, (quo) occupato totus ager Parmensis mirum in modum infestatur.
Id ipse dux Ferrariensis mihi scrip(sit). Spero me habiturum successorem ita utrique nostrum amicum, ut alia ratio, qua saepius
per literas invisere nos possimus, ineunda non sit, quam ut ad illum semper literae dirigantur.
Quia tamen nondum certus sum, nomen eius non scribo.
Cupio d.
consulem Habium meo nomine salutari.
Vale.
Solodori calendas martii.
                                                         Tuus Sanlaurent[ianus].
(vor 389): Clarissimo the(o)logo et amicissimo viro d.
Henrico Bullingero.
(v.a.Hd.)   An herren Heinrich Bullinger Zürich.

<nr>[43066]</nr>
<ae>Bullinger an Tobias Egli.</ae>
<od>Zürich, 27. April 1573.</od>
<vo>Zürich StA, E II 342a, 707. / Orig. (Aut.)</vo>
Graub. III, 419 R.
S.  Non dubito, quin acceptum tibi, dilecte frater, praestem
officium, qui per
usqueadeo certos homines iterum ad te scribam. Non dubito,
quin acceperis meas
inclusas d. Halleri literis a me 24. aprilis scriptas de
comitiis futuris 3.
maii Badae. Nunc illis adiicio, quae ad me dederunt viri
clarissimi d. Beza et
d. Hottomannus, ut fidelibus ea communices. Quod nullas a te
literas accipio, ad
decretum refero iudicum, quo inhibitum est, ne quis quicquam
scribat de rebus
Rheticis nunc controversis ad peregrina loca. Recte facis;
cave tibi, ne incidas
in calumniatores et accusationes.  Nives, insolita frigora
et pruinae acerrimae
perdiderunt apud nos longe et late vineta, arbores et spe
frugum nos prope
exuerunt. Dominus misereatur nostri! Nemo dixerit, quanta
miserorum sit querela;
interim pauci haec ad peccata et demerita nostra referunt
cogitantes de
poenitentia. Impotentius ergo quiritantur. Dominus illuminet
corda nostra et
servet nos, qui vivimus in saeculo omnium calamitosissimo et
inter homines
miserrimos. Veni, domine Iesu, et libera nos!
Vale una cum tua familia et symmystis, d. Campello et
reliquis bonis et amicis nostris.
Tiguri  27. aprilis 73.
      Tuus Bullingerus.
Ornatissimo viro d. Tobiae Eglio, Curiensis ecclesiae fideli
ministro, fratri
suo dilectissimo.
                                       Chur.

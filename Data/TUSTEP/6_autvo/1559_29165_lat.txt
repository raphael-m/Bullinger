<nr>[29165]</nr>
<ae>Bullinger an Johannes Fabricius</ae>
<od>Zürich, 13. Oktober 1559.</od>
<vo>Zürich StA, E II 373, 107. / Orig.(Aut.)
Graub.
BW II 161 R.
S. D. Speraveram omnino ea, quae scripseram clarissimo viro d.
legato tibi, charissime frater, communicanda iri, et quidem brevia illa fuerunt nec nunc copiosiora habeo.
Summa omnium: evangelium Christi feliciter procedit in Anglia nec minus feliciter in Scotia; oportet enim evangelium ante iudicium praedicari ad fines usque orbis.
In Hispania quoque certum est ingentes esse motus, quorum sedandorum gratia illuc profectus est per mare non sine ingenti periculo et iactura rex Philippus, quippe qui
eiectus dicitur in insulam quandam Angliae, unde tamen mox solverit in Hispaniam.
In Gallia sic saevit persequtio contra fideles ut vix antea saevius.
Sic scripsit ad me hisce diebus d.
Calvinus; culpa ascribitur Guysianis alioqui exosis Galliae et maxime nobilitati.
Caeterum per huiusmodi afflictiones solent grandescere ecclesiae.
Dominnum oremus, ut adsit et suae ecclesiae et suis bonis servis.
In Germania sunt multae contentiones, in Saxonia maxime.
Philippus a multis petitur; videtur et ipse esse sacramentarius.
Princeps Hessus obtinet antiquum et nos amat.
Multo melior est princeps elector Palatinus ille nuper electus aut creatus, quam fuerit qui decessit; speramus (quantum de homine sperare licet) non mediocria de illo.
Wirtembergensis inter alios vehementer nobis est adversarius; instigatur enim a Brentio.
Sed dabit dominus his quoque finem<f1>^#/+Vergil,^#/- Aeneis, 1, 199.<fe>; ubique enim sunt viri boni, qui
veritatem intelligunt et iuvant.
Ex Polonia nunc nihil audimus; dicitur tamen celebranda nunc ibi fore comitia regni, et quo breviori esse liceat, mitto hic quaedam scripta, quae legas, ea tamen lege, ut mox remittas tuis inclusas, inprimis Iaskei literas, ad quas hisce diebus erit respondendum.
D. Hornus, d.
Iuellus, qui convixit Martyri, d.
Sampsonus, d.
Sandus, d.
Pilchinthonus Angli, qui hic Tiguri vixerunt et operam literis dederunt, omnes in Anglia facti dicuntur episcopi: Iuellus ipse
scribit se designatum Sarisburiensem etc.
Boni haec consulas, oro.
Valeas.
Festinantissime.
Tiguri 13. octobris 1559.
Salutant te mei omnes.
                                                Bullingerus tuus.
De Bernensibus et Sabaudis alias; ein gütlicher tag wirt zuͦ Nüwenburg 1. novembris.
Praestantissimo viro d.
Ioanni Fabritio, Curiensis ecclesiae ministro, fratri et compatri meo charissimo.
Gen Chur h.
Hansen Schmiden, pfarreren zuͦ S. Martin.

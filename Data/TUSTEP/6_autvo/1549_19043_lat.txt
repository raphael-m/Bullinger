<nr>[19043]</nr>
<ae>Oswald Myconius an Bullinger</ae>
<od>Basel, 27. Februar 1549</od>
<vo>Autograph: Zürich StA, E II 336, 300</vo>
<dr> </dr>
<re> </re>
<tx>
S. Qui has reddit, scribę nostri primi filius est. Indolem experitor Latine
adfando. Ludit suaviter praeter ętatem in testudine. In his si mihi ipsum
laudaveris, laudem mereberis apud patrem. Illum ergo tibi commendo, nonnisi ut
familiariter cum ipso agas.
Nihil est praeterea novi, quod scribam, nisi quod Ioannes a Lasco per Polonum
quendam nobilem salutem ex Anglia misit ad me, id quod valde sum admiratus.
Addidit religionem ibi recte procedere per domini gratiam. Ivit ipse Venetias
inde rediturus in Poloniam negocium evangelii regis favore et auxilia ac
inprimis dei adgressurus. Dixit de rege suo multa bona, dein et magnam
prudentiam, ex qua cum deo contra potentiam episcoporum suorum conatur
evangelium instituere paulatim. idem de Cęsare narravit dixisse quatuor esse
per Germaniam, qui morarentur Interim suum: Philippum, Bucerum, Brentium et
Calvinum. Ego vero: "Reliquos non novit, forsitan et hos aliquando cognoscet, si
vixerit." Si vixerit, dico; nam consentiunt fere mathematici diem Mathię esse
debere illi vitę ultimum.
^$Equidem vellem nosse de Constantiensibus certo, quę circumferuntur, dira.
Audieram te huc quędam misisse, verum ad me non pervenerunt. Vellem autem ob
hoc, ut magis principum tantorum fides cognosceretur. Bone deus, qualia monstra
vel specie tenus, ut taceam de animis monstrosissimis. Sed desino lassus adhuc
sorpore et animo; dominus, si placuerit, restituat me. Vale in Christo cum
Theodoro, Gualthero et Otone.
^$Basileę 27. Februarii anno 1549.
</tx>
<un>T[uus] Os[valdus] Myc[onius].</tx>
<lz>[Adresse:] D. Heniricho Bullingero, viro praestantissimo, Tigurinorum
pręsuli, fratri in domino venerando suo.

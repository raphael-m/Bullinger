<nr>[37086]</nr>
<ae>Bullinger und Rudolf Gwalther an Edmund Grindal, Robert Horne<f1>und nicht Edwin Sandys, wie Ep. Tig. II 99f angeben, vgl. unten Anm. nn.<fe> und</ae>
John Parkhurst.
<vo>Zürich, 26. August 1567.</vo>
Zürich StA, E II 369, 150.
Ep.Tig. II, S. 99f.
Entwurf v. Bull.s Hand.
Reverendi viri, domini colendissimi, et fratres in domino
charissimi. Dominus Iesus benedicat vobis, et servet vos ab
omni malo!
Quo vehementius favemus vobis, reverendi domini et fratres
charissimi, eo dolemus gravius dissidere vos a fratribus
aliquot, viris doctis, in Anglia gradu suo deiectis. Atque
ideo dilectioni nostrae syncerae dabitis, quod frequentius
eadem de re aures vestras obtundimus. Vidimus et accepimus
vestram in hac causa excusationem: interim Angli exules ad
nos veniunt, qui affirmant Londinensis ecclesiae doctores,
nec non aliarum in Anglia ecclesiarum, in Mariana
persequtione homines, quorum fide et diligentia ecclesiae
Anglicanae in saevissimis istis tempestatibus conservatae
sint, nunc pelli; nec pelli tantum, sed gravi etiam
persequtione premi, adeoque et in tetros retrudi carceres.
Addunt plures esse in Hybernia ecclesiarum ministros, qui
non aliter sentiant aut faciant quam illi ipsi qui in Anglia
sustinent persequtionem; illos autem episcopi sui beneficio
et apud regineam maiestatem interventu agere in summa
tranquillitate. Unde isti colligunt, si episcopi qui in
Anglia sund apud r[egiam] m[aiestatem] etiam intercederent,
fore ut et ipsi tranquille sibi commissas possint retinere
et gubernare ecclesias: et, quod hac in causa praecipuum
est, espicopos non diffiteri meliorem habere causam
afflictos et deiectos: nam agnoscere eos ecclesiam rectius
constitui et constitutam gubernari sine illis caeremoniis
ritibusque et institutis, quam cum illis; adeo ut si
ipsismet offeratur optio, malint ipsi sibi ecclesiam
deligere sine illis, quam illis oneratam sibi dari. Id quod
inde quoque colliquescat manifestissime, quod in regni
comitiis non semel espicopi petierint a r[egia] m[aiestate]
ut tollantur illa, et purgatior ornatiorque aut minus saltem
onerata fiat ecclesia etc.
Quae cum ita sint, reverendi domini et fratres charissimi,
incitabit vos ipsos haud dubie vestra pietas ad consultandum
quomodo fieri possit commode et mature, ut fratribus istis
afflictis consulatur, et ne ita gravi persequtione
premantur; quin potius r[egiae] maiestatis clementia in
regno tolerentur, donaque in ipsis utilia ecclesiae per
abdicationem non extinguantur. Non est autem quod multis
rationibus aut exemplis vos alioqui peritissimos omnis
pietatis et aequitatis urgeamus: tantum hoc oramus per
dominum, ut si apud r[egiam] m[aiestatem] afflictis
afflictionem vel imminuere vel prorsus adimere potestis, pro
christiana charitate illis omnem vestram fidelem impendatis
operam; et nostram hanc admonitionem fraternam boni
consulatis solitoque amore nos vestri amantissimos prosequi
pergatis. Valete, honorandi domini.
Tiguri  26. augusti 1567.
Bullingerus et Gvaltherus.
[Adresse, im Entwurf vorangestellt:] Londoniensi, Wintoniensi<fx>^#/+So lesen auch J. J. Simler (Zürich ZB, Ms S 116, 102) und Traugott Schieß; Ep. Tig. 2, 99f liest hingegen irrtümlich^#/- Londinen. Wigornien.<fe> et Norvicensi episcopis
in Anglia<f1>Bischof von London war Edmund Grindal, von Winchester Robert Horne (von Worcester Edwin Sandys), von Norwich John Parkhurst.<fe>.

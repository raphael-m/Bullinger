<nr>[29063]</nr>
<ae>Philipp Gallicius an Bullinger</ae>
<od>
Chur, 23. April 1559.
<vo>Zürich StA, E II 365, 266. / Orig.(Aut.)
S. Vir maxime, ex literis et relatione d.
Fabritii nostri meas tuae humanitati literas non esse redditas facile video.
Scias igitur denuo librum a te missum ad filium nostrum Alexandrum, quem petieramus, nos illesum accepisse, ornatum etiam, quod maxime avebat filius, tuae manus characteribus sententiae pulcherrimae et gravissimę.
Accepimus etiam bacios quinque; gratius tamen fuisset, si Sermonum tuorum aliquem nobis pro illis misisses.
Gratias tamen agimus maximas pro tanta tua humanitate;
facis perpetuo, quod te decet, et plus, quam sis ferendo.
Sufficiat tibi vires deus ac pater noster caelestis.
Postremas literas, quas ad Fabritium nostrum scripsisti de Melanchthone, ille mihi legit.
Eum nunc accurrere nobis non miror, sed magis, quod tam diu abfuerit; parum enim literati non facile capiunt, quod de sermonibus et verbis tropicis aut figuratis dicitur (sci  enim, quam tardus fuerim ipse ad huiusmodi capessenda); sed vero doctos hoc nolle cognoscere, qualis est Philippus, hoc
maxime mirum.
Caterum notabilia, quae scribam, sunt nulla, et si quae essent, satis scribit frater noster Fabricius.
Vale igitur, virorum maxime, et Philippum tuum redamare non desi[ne].
Ex Curia die 23. aprilis anni 1559.
                                  Tuae humanitatis totus ex animo ut semper
                                                    Philippus Gallicius.
Vere magno viro d.
Heinricho Bullingero, bonis omnibus longe colendissimo.
                                                                                                Tiguri.

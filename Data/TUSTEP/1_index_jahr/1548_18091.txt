<nr>[18091]</nr>
<ae>Johannes Gast an Bullinger</ae>
<od>[Basel], 8. Mai 1548</od>
<vo>Autograph: Zürich StA, E II 366, 182 (Siegel....)
<dr>Ungedruckt</dr>
<re>Regest
</re>
<tx>S. En tandem Ciceronis, quem petisti, librum, et ago
gratias de novis mihi communicatis. Quid Bernę sit actum
et adhuc agatur cum Sulcerianis, fortassis melius nosti quam
ego. Articulos vidi et legi, quos volebant nescio quo
spiritu proponere pastoribus ad excutiendum [korr. -endos].
Gallica ingenia multum hactenus evangelio incommodarunt;
habent perpetuo quaestiones innumerabiles. Ecclesia nostra
fere adobruitur novis istis hominibus. Vos feliciores estis,
qui talibus caretis hominibus, quorum fides nobis incognita,
quorum conversatio hypocritica est sique nobis imponunt
specie probitatis. Dissidium inter episcopos et principes
Augustę ortum te clam esse non reor; quę autem
ignoras, Myconius narrat in sua epistola. Hoc autem scio
Bucerum periclitatum fuisse et tentatum variis modis. Iam
Moguntinę liber a Caesare mittendus concordiam
ecclesiarum Germanicarum continens excuditur; nam papyrus
paratur, characteres ornantur, et expectat typographus in
singulas horas librum, quem Hispani et monachi Germanici,
Wicelus Flugius excuderunt Caesare iubente. Episcopi furiunt
contra hoc Caesaris statutum. Dominus autem novit, quid sit
facturus in religione, quę ipsius gloriam plantatura est
et ebuccinatura, in cuius manu corda sunt regum. Argentina
quotidie habet Hispanicos et Neapolitanos milites, quos
honorifice excipiunt. Passim in marchionatu Ernesti et
baronis de Hanou, item episcopi Argentoratensis militibus
obruuntur, qui depascunt omnia. Pęnam dignam luit
episcopus; si vult, ut milites relinquant suos pagos,
cogitur dare pecuniae summam. Dann man ist den knechten
schuldig zwen monat soldts; so das capitel mit dem bischoff
sy bezalt, so wellen sy hinweg ziegen uff ein anderen
bischoff oder apt, der feist ist und vil gelts hat, den
müssen sy ouch uß fressen. Also schuldig und unschuldig,
bischoff und bader, muͦß sich liden; nulla differentia
inter pium et impium, etsi nebulones isti digni sint maiore
pęna ob idololatriam, quam fovent et defendunt ad
insaniam usque. Verum heus tu, novum concionatorem habemus
Basileę, qui novum evangelium, ut vulgus loquitur,
divulgat. Currit turba populi ad illum; non credis, qualem
ex plebe habeat frequentiam. Timeo, ne tandem comędia
illa in tragędiam vertatur; nam novi vulgi inconstantiam,
novi etiam quorundam ingenia, qui solent etiam bonis viris
abuti pulchra specie. Dominus det nobis tranquillitatem et
prudentiam, ne insipienter in vocandis ministris agamus! Tu
nosti Valentinum<f1>Boltz.<fe>, qui fortassis ex agro vestro ad nos venit;
bonus est vir et mihi familiaris, sed turbat et invidia
gravat ministros reliquos...
<lz>[Schluss] Autograph: Zürich StA, E II 366, 186
(Siegel...)
^$Quę subsecutura sunt, bene intelliges. Vale, et si quid
habes novi, velis communicare Gastio tuo, qui tibi et
omnibus Tigurinis bene vult et cupit. Neque hoc praeterire
debeo: Jenae scholam publicam erigere principes Saxonię
tristes volunt; sed Philippus Melanchthon suam operam illis
denegat; vult Witembergę manere. Qui fit? Habet pulchras
ędes, hortum, prata. Pomeranus dicit se senem esse. Quid
si Turca veniret, an mansuri essent et negaturi fidem aut
Turcarum religionem approbaturi? Miseri homines.
^$8. maii 1548.
<un>T(uus) G(astius).
<un>Raptim.
<lz>[Adresse] D. Heinrycho Bullingero, amico suo syncero
etc. Zürich

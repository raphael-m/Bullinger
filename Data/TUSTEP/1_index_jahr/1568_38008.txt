<nr>[38008]</nr>
<ae>Tobias Egli an Bullinger</ae>
Chur, 19. Januar 1568.
Zürich StA, E II 376, 138. / Orig. (Aut.)
Gr. III,  69 Exc.
S. Accepi, venerandissime domine, quae ultimo misisti,
proque iis gratias ago. Ex Italia aut aliunde nihil habemus.
Legatus nihil (ut ex suis audio) habet certi. Diversissima
dicunt milites, qui revertuntur; dicuntur ex ultimis quosdam
etiam adesse. Mirum de commisso proelio nihil certi
affirmari. Literae nudiustertius civi cuidam nostro
Sanctogallo a quodam mercatore missae sunt, quarum
argumentum est ultimos milites prope omnes trucidatos esse.
Quid verum sit, nimirum iam scitis ipsi; mercatores enim
nostri retulerunt die Veneris post discessum eorum demum
literas ad magistratum vestrum amplissimum nescio unde
allatas esse, quas ipsi, quid contineant, non potuerint
exspectare. Interpres noster, homo versipellis et os
impudens, fingit haec omnia de Genevensibus, audit ex aliis
atque omnia Genevam dare existimat. Sed cautior ero posthac
neque cuiquam ullum exemplum dabo exscribendum. D. consul
retinet diu, si quid mitto; sed et alius legato plus nimium
favet, nec facile haec, quae vel fidissimis distribuuntur,
taceri possunt. Nescio, cui fidam tandem. Si ipsi
nanciscantur aliquid, quod e re sua esse arbitrantur, plenis
buccis, non scriptis modo publicant et dispergunt. D.
Brunnerus vivit Meyenfeldae, nescio quam bene; nunquam enim
inde ad me scripsit. Remitto hoc scriptum Basiliense atque
gratias ago maximas. Deus optimus maximus te nobis omnibus
quam diutissime conservet incolumem.
Curiae 1568.  19. ianuarii ocyus.
Tuae dignitati subiectissimus Th[obias] Eg[lius].
Resalutant te ex singulari mandato omnes, consules, d.
Carolus, vir strenuus, d. Pontisella, d. Gantnerus et filius
d. Ambrosii Ambrosius.
Der huͦbmeister von Veldkirch ist diser wochen zhof hie
gewesenn und sampt anderen mitt dem bischof gässen, da ouch
gsin unser tütsch schuͦlmeister, ein erlicher man. Alda
der huͦbmeister die religion anzogenn unnd die
ev[angelischen] gar zuͦ grob antastet: wir sygend all nüt
den verdampt, heilos, schantlich lumpenlüt, die dem bösen
bald in h. etc.; ouch Zürich mitt namen bnamset etc. gar
z'grob. Episcopus hatt inn woll ein klein gsteübt, et
ludimagister ist mitt imm uneins worden. Sed crastino
discessit.
Amplissimo viro d. Heinrycho Bullingero, ecclesię
Tigurinae parocho vigilantissimo, domino suo colendissimo.

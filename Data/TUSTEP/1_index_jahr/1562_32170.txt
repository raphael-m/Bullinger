<nr>[32170]</nr>
<ae>Jeremias Mylius (oder Mysius) an Bullinger</ae>
<od>
Basel, 13. November  [1562].
ZÃ¼rich StA, E II 338, 1374.
Clarissime atque ornatissime d.
Bullingere, literas quas mihi cum studioso quodam familiarissime scriptas misisti, accepi, ex quibus tuum erga me animum benevolum satis perspexi, quibus utinam pro dignitate, et quidem per occupationes, quibus quotidie in rebus typographicis obruor, respondere possem.
Tam enim devinctum hoc modo me tibi reddidisti, ut omne quod in me est, tibi me debere libenter agnoscam.
Sed tu, quia minus hoc praestare valeo, mihi dabis veniam, et dum vires deesse videris,
voluntatem laudabis, donec commodius potero.
Fateor iniuste me facere: ut quimus tamen quando ut volumus non licet.
-   Salutem qua me dominum impartiri iussisti, annunciavi, qui tibi magnas agit gratias, ac tantundem reprecatur.
Scripsit quoque ipse, ni fallor, cum hoc domino magistro, qui has tibi affert literas.
De indice porro in Fricio cuius mentio fit in titulo, profecto memorem mones; nam propter instantes nundinas apponi non potuit, alias fuit perfectus.
Ubi vero et hunc typis
mandabimus, prima quaque occasione tibi transmittam.
Impressori nummum dedi, ut voluisti, qui maximas gratias tibi agere mandavit, maximopereque petit, ut ignoscas quod non, ut promisit, rediit.
Haec breviter tibi indicanda esse putavi, quae ut in bonam partem accipias vehementer peto.
Vale unicum studiorum decus, et me tibi commendatum habe.
Basileae  13. novemb[ris].
                                          T[uus] Hieremias Mylius Lipsensis.
Clarissimo viro, doctrina pietateque excellentissimo d.
Henricho Bullingero, Tigurinae ecclesiae ministro fidelissimo, domino et mecoenati suo colendissimo.
<gr>av</gr> oder <gr>aei</gr>                                                 Tiguri.

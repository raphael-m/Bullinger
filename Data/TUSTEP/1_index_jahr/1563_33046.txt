<nr>[33046]</nr>
<ae>Fridolin Brunner an Bullinger</ae>
Glarus, 20. April [1563].
Zürich StA, E II 377, 2399. / Orig.
(Aut.)
Salutem.
Ante aliquot dies misi tibi literas per chirurgum
Buwman, civem Tigurinum, in quibus tibi egi gratias pro libello
scriptum contra Brentium, quem mihi misisti, oravique te
plurimum, ut nobis verbi dei ministrum mittere digneris, qui
doctrina et pietate adeo sit clarus, cuius fidei ecclesiam
Bethswandensem tuto committere valeamus; habebit enim ex aerario
ecclesiastico annuatim 80 aureos.
Miror abs te responsionem
hactenus non accepisse; fortassis tua negotia aut tabellarius in
causa fuit.
Quare oratum te volo, ut, si negotia permittunt, mihi
hac septimana sine mora respondeas.
Turbata sunt apud nos
utcunque omnia; non dubito tamen, quin tutus sit verbi minister
futurus; speramus enim, quum in Gallia tranquilla omnia sint
futura, eciam et apud nos pacata et tuta omnia fore.
Vale in domino.
Dominus roboret vitam tuam et felicem reddat
senectutem tuam in commodum reipublicae christianę.
Dateę  20. die aprilis.
                                Fridolinus Fonteius, verbi
minister apud Claronenses,
                                                         tui
observandissimus.
Venerando doctissimoque viro d.
Henricho Bullingero, verbi
ministro apud Tigurinos, domino suo observando.

<nr>[26030]</nr>
<ae>Simon Sulzer an Bullinger</ae>
<od>Basel, 26. Februar 1556</od>
<vo>Autograph: Zürich StA, E II 336, 405.
(Siegel...)</vo>
<dr> <dr>
<re> </re>
<tx>S. Accepi literas tuas amicissimas et gracias primum ago et
habeo propter significationem novarum, quae tibi constare
potuerunt. Mirum vero artificium Satanae Romae declaratum, ci se
organum Tammerus praebuit, nefarius syncerae religionis
praevaricator relaturus cum Iuda, nisi mature resipisceret,
dignum impietatis praemium. Nihil non tentat ea pestilentiae
sedes confundenda potenti manu excelsi. Instat urgetque pontifex
apud Ferdinandumet eius generum Albertum, Bavariae ducem, ne
pientissimis suorum postulatis acquiescant; nam et nobilitas
Bavarica idem a suo duce contendit, quod Austriaca a rege
Ferdinando; sed pro utroque per literas et legatos respondet
bestia, quod ad se, non ad principes spectet religionis
administratio. Magdenburgenses cum suo archiepiscopo et
electoribus Saxone et Brandenburgense de controversia
transegerunt, quam habuerunt gravem et ad bellum spectantem.
Sunt, qui augurentur ducem Volphgangum Palatinum bello petiturum
fines Augustani cardinalis, eo quid Romae nescio quid machinatus
sit contra Palatinos comites. Norici implorant auxilia; sed
nescitur contra quem; adeo varie aestuant res Germaniae. Pro
libris ad te non scripsissem, si scivissem donaturum; accipio
tamen donum animo gratissimo idque ita, ut de gratitudinis
significatione sim cogitaturus, sicuti par est. Vale in Christo
Iesu, quia pluribus non possum propter capitis vertiginem;
antehac inconsuetam mihi pati hodie cępi. Salvos iube meis
verbis amanter tuos omnes.
^$Basileae 26. februarii anno 1556.
^$Qui has perfert, iuvenis vere pius est bonorum omnium
testimonio; quem tibi commendo.
^$T[uus] Sulcerus.
<lz>[Adresse ...]: Viro clarissimo d. Heinricho Bullingero,
ecclesiae Tigurinae pastori vigilantissimo, domino et symmistae
colendissimo suo.

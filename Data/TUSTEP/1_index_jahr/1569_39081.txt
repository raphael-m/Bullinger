<nr>[39081]</nr>
<ae>Bullinger an Tobias Egli.</ae>
Zürich, 11. November 1569.
Zürich StA, E II 342a, 577. / Orig. (Aut.)
Graub. III, 170f. R.
S. D.  A proximis meis ad te, mi frater, literis nihil a
quoquam accepi de conflictu illo Gallico, id quod vehementer
rem mihi reddit suspectam. Certe Helvet[iorum], qui regi
militant, capitanei dominis suis ita verisimiliter historiam
perscribunt, ut aliquam fidem habere mereantur. Ego cum
aliud non possum, ad dominum clamo: "Et tu, domine,
usquequo?" Agnosco interim consceleratam vitam nostram et
nihil respodentem evangelio Christi mereri haec et duriora,
nec dubito, quin dominus invitis inferorum portis servaturus
sit veritatem suam salvam contra illos gigantes et
iactatores habereque rationes plurimas, quibus ecclesiam
suam in medio tempestatum servare potest. Interim nobis deo
silendum fideque et patientia vivendum. Qua in re tuos
cohortare debes. Caeterum vix credas, quanta insolentia
homines isti intumescant. Mittitur iam legatio ab omnibus 13
dynastiis Helvetiorum ad vestros, quibus et se nostri
permisere adiungi, non ut hostes, sed ut amici, qui fervorem
aliorum possint restinguere aut cohercere. C[auss]am
ignorare non potes. Es trifft den bischoff und sin anspruch
der 7000 fl. an sampt de[m] kosten, darumb bericht und
sprüch beschähen. Und wenn dann glychwol der Gotzhußpundt
und die von Salis vermeinen wöllen, das inen zuͦ kurtz
beschähe: was doch mitt gällt gestillet mag werden, sol man
es nitt wyter kummen lassen. Es hätte sich bald geschickt,
das vil ein grösser schad volgte, da nüt bessers ist imm
ungewitter dann understan. Ea de re scripsi d. consuli
Willio et Saliceis per legatum nostrum, a quo plura
intelliges. Bene vult c[auss]ae et vellet illam transactam,
ne quid peius sequatur. Caetera facile intelligis. Proinde
te hortor, ut pro concordia labores neque propter pecuniae
summam suadeas periculosiora tentanda.
Dominus misereatur nostri et benedicat nobis!
Vale. Dominus tecum et cum domo tua. Loquere cum d. Carolo
et commenda quoque ei hanc c[auss]am. Saluta illum
amicissime, Pontisellam, Ganthnerum etc.
Tiguri die novembris 11.  1569.
Bullingerus tuus.
Ornatissimo viro d. Tobiae Eglio, Curiensis ecclesiae
ministro, domino meo honorando et fratri charissimo.

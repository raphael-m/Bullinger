<nr>[29147]</nr>
<ae>John Abel an Bullinger</ae>
<od>
Frankfurt am Main, 17. September 1559.
<vo>Zürich StA, E II 369, 44b.
/ Orig.
(Aut.)
Laus deo, Ffrankfort 17. septembris 1559.
Mein fruntlichen gruß und willigen dienst zuͦvor, gunstiger, lieber her und frundt, ewer schriben hab ich empfangen mit sampt etlich breve, welche ich verschaffen wirt, das sie zuͦ rechter hand gelievert wirde.
Ich hab mit doctor Mont von Straßburg von wegen ewer breve, so ir abschyken willen in England wellen etc., und er hat mir geantwort, er wirt sein beste thon darin; dan ich hab sunst kein frunt, das ich zuͦ schriben, nur ihn allein, und er wirt alle meine sach versehen.
Darum, wen ir etwas
in England schriben willen, so schrib ihm zuͦ und bytt ihm, das er woll ewer breve versehen und hinweg geschykt, und ich glaub, er wirtz garn thon von ewer wegen.
New zeitung halben auß England hab ich nüt besunders, sunder das alle ding recht fort fart, und alle tag thun sie verbrennen uff dem gaß all abgottysch* [korr aus "abkottysch" oder umgek.) bylder mitsampt meßgewant, meßbucher, meßlicht stok etc.
und alles, das zun abkotri gedienet hat, welches ni vor geschehen ist.
Gott hab lob und
dank unnd uns gnad danckbar zuͦ sein.
Ich hab euch geschyck by Froschouer 2 hallandysch keiß; ich bytt euch, nem sie fur gut und grüß mir alle gutte frundt.
Die gnad gottes sie mit uns alle samen.
Amen.
             E[wer] w[illiger] d[iener] alzeit Johann Abell England./ (Englander?)
Dem wirdigen und hochgelerten herr Henrych Bullinger, mein gunstigen herren und frundt zuͦ Zurych.

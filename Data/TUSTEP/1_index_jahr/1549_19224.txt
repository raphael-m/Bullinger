<nr>[19224]</nr>
<ae>Johannes Haller an Bullinger</ae>
<od>[Bern], 23. August [1549]</od>
<vo>Autograph: Zürich StA, E II 370, 556.
(Siegel...)</vo>
<dr>Ep. Calv. 1248 (XIII, 368f)<dr>
<re> </re>
<tx>S. Necht hab ich üch von mengerlei sachen gschriben; meint,
herr Jacob Zorn würd hütt fruͤ hin ziehen. So plipt er noch
hütt hie, derhalben ich üch glich wellen berichten, was hütt
gehandlet. Min herren die schuͦlherren sind zemmen kan.
Zebedaeus wirt gen Jferdun transferiert, den colloquiis ein maß
und ordnung für gschriben, uß denen bißhar aller span
entstanden, item 2 knaben von Zürich gen Losan transferiert, wie
ir uß dem gmeinen schriben verstan werdend. Hütt, nachdem wir
von einanderen kommend, kumpt der Locarner; bin mitt imm gsin
bim statthalter; der hatt uns tag gen morn für rath. Ich acht,
es werde den botten empfelch geben werden uff den tag gen Baden.
So er gefertiget, wil ich Myconio auch schriben und üch
berichten, wie es gangen sye. Gott mitt üch.
^$23. august.
^$Ir mögend hiezwüschend auch Myconio und Zimperto schriben.
^$J[ohannes] Haller.
<lz>[Adresse ...]: An M. Heinrych Bullinger, predicanten zuͦ
Zürich.


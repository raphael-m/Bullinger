<nr>[27039]</nr>
<ae>Matthias Erb an Bullinger</ae>
<od>Reichenweier, 13. März 1557</od>
<vo>Autograph: Zürich StA, E II 361, 197.
(Siegel...)</vo>
<dr> <dr>
<re> </re>
<tx>Gratia Christi tecum. Quid mihi rescripseris, doctissime
et in Chrsito unice observande frater Bullingere, hauddum
vidi; tu vide, cui commiseris. At Heinius noster kalendis
martiarum ad nos veniens plaustrum fere attulit epistolarum,
ab Arauensibus scilicet et Bernensibus ac Mylhusanis. Tuas non
vidi. Fuit etiamnum apud me dominus Sulczerus eo die, quo
charissima mea uxor humana exuit, quam et verbo gratię,
priusquam obiret, solatus est, postea et dominus Ioannes,
Bernensis diaconus, Hospiniani nostri gener, cum paedotriba,
atqui nullus mihi aliquid dedit. Hęrent ergo vel Aroę vel
Basileę aut perierunt etc.
^$Quod attinet concordiam eucharistię, credo me priori aliqua
epistola significasse, hoc scilicet: "Parturient montes" etc.
Iacobus enim Andreę edidit libellum, cui Brentius pręfatur
etc. Conatus bonus homo summa diligentia, mirabili et nova
theologia utrasque partes pacificare omniumque scripta
utrinque aedita concordare. Atque ucunque habeas gustum
seraphiei doctoris, ita scribit: "Wan man dich fragt, waß
issest im nachtmal, so sag: ich iß den leib Christi leiplichen
und geistlichen" etc. Si habes, legisti forte. Videtur ergo
mihi id responsi satis esse absurdum, imo multo potius minus
explicatum, atque quo magis vult simplitium animos certos
facere, hoc magis dissipat isto responso. Certo consistat,
tametsi non omnes, tamen die ruwen Sachsen istam doctrinam
conspuere abhorrentes a spirituali manducatione etc. Itidem,
qui apud nostros recte instituti sunt et insueti vocabulorum
leiblichen und wesentlich, item: "Christus ist im brot, neben
brot etc. mit dem brot, quid cogitabunt? Si hac verborum
diversitate possumus coire, merito dicemus saltare camelum
etc. Metuo autem bonum virum malam reportaturum gratiam ab
utrisque partibus, imo forte peiorem quam Brentium, qui
doctrinam iustificationis inter Osiandrum et academiam
Konigspergianam componere voluit neutraliter etc. Utinam
liceret mihi tecum coram conferre de hisce rebus, quę
angustia epistolaris non sinit scribere. Quantis
superstitionibus ecclesię marchionatus, vicini nostri,
obruantur, olim audies.
^$Conventus principum brevi solvetur, ut pecunia emulgeatur a
civibus ad expeditionem Turcicam. Religionis negotium
tractabitur in colloquio novo, si successerit, aut Strasburgi
aut Regionospurgi vel Augustę Vindelicorum. Collocutores
erunt Philippus Melanchthon, Brentius et alii, item Vicelius
Iesuita quidam ac nescio qui alii. Adfirmant Philippum
Melanchthonem venturum Argentoratum illicque aedes pro sene
paratas. Ulmenses cum Augustanis polliciti sunt Romano regi
doctrinam interim se non mutaturos. Summa: Christus vilescit
proceribus ac toti Germanię fere; sumus enim saturi, ja gar
matt. O bone deus, respice nos etc. Vale, mi frater in
Christo, et ecclesiam tuam et nostram, ut facis, commendatam
habeas orans, ne tentemur supra id, quod ferre possumus.
Salutabis fratres omnes cum domesticis. Salutant te nostri.
^$Richenvillę 13. martii 1557. ad lucernam. Alias plura.
^$Tuus Erbius, capularis senex.
<lz>[Adresse ...]: Eximio simul et pietate ac eruditione viro
optimo d. Henrycho Bullingero, Tigurina/orum ecclesiarum
theologo et antistiti, suo domino observando.

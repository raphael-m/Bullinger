<nr>[18029]</nr>
<ae>Joachim Vadian an Bullinger</ae>
<od>St. Gallen, 6. Februar 1548</od>
<vo>Autograph: Zürich StA, E II 351, 62</vo>
<dr>St. G. Mitt. 30, S. 702f.</dr>
<re> </re>
<tx>
S. De generali concilio actum est; nam ne nationale quidem sperari potest in
tantis motibus rerum. Mitto autem ad te exemplum rerum ea equidem in caussa per
Caesarem actarum, et valde grata mihi est discordia, qua dominus huic Romanum
monstrum eripuit, ne maiora imminerent evangelii persequendi incendia, quam ante
fuerunt. Rumor est, Hessum in Hispanias delatum et apud Caesarem controverti,
quem in locum Saxo mittatur; adeo contemptim ille prae sua magnorum principum
authoritatem habet. Quo loco nos ipsum habiturum putas, si (quod unum iam saxum
volvit) libertate omni nobis erepta sub iugum demum miserit? Mitto literas ad
amannum Voglerum unas, alteras ad Franciscum Dryandrum, datas ad me, quo quam
diligentissime perferendas curarem. Fac igitur, optime vir, ut et suas accipiat
Voglerus et fido aliquo tabellione reliquae, quae sunt D. Dryandro inscriptae,
Basileam perferantur. Velim autem, ut, si quid a Thermis accepisses tale
dumtaxat, quod concredi amicis posset, tuis mihi, quas vehementer expecto,
literis significares. De simultate nescio qua, quę inter Gallum et Helvetios
enata sit, varia apud nos sparguntur, quae tamen fide indigna censeo; nec habet
enim Gallus ullum aliud firmum praesidium, si milite Helvetico destituatur, nec
contra Helvetii regem ullum, cui maiore sese cum fiducia coniungere queant. Sed
de iis, quae certa sunt, tu meliora perscribes; ego soli senatui neque praeterea
ulli hominum bona fide data communicabo.
Sed et a consule tuo tu quoque aliquid intelliges, quod non omnibus tuto debeat
aut possit committi. Vale.
^$Sangalli, VI^#'o die februarii, anno domini MDXLVIII^#'o.
<un>Ioachimus Vadianus.
<lz>[Adresse:] Domino Henrycho Bullingero, Tigurinorum episcopo, D. et amico
summo.

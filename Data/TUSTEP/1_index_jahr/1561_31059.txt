<nr>[31059]</nr>
<ae>Bullinger an Ambrosius Blarer</ae>
Zürich, 28. März 1561.
<vo>St. Gallen VIII,  391. / Orig.
(Aut.)
Bl.
III,  597f.
S. D. Legi, quae scribebas, frater, de tractatione mea etc.
ac ago gratias domino deo meo, qui per me in lucem dedit, quae viri pii et docti non improbant, in quorum numero te colloco non inter postremos. Accepi vero ab Oporino d. Boquini et d. Pincieri et d.d. Wolphgangi Germanicum librum de coena.
Utinam mutarint sententiam senatores! Non parum offendentur illustrissimi principes d. Palatinus et Hessus etc.
Verum audio Sulcerum et nescio quem Coccium [vel] Essich pluris facere Wirtembergensem principem et Brentium quam suas ipsorum ecclesias et pios omnes.
Nescio tamen, an hi in culpa sint; scribitur ad nos istos vehementer esse suspectos.
Certe ubi Lutherani sunt, ibi turbas movent etc.
Dominus convertat eos aut subvertat prava et irrequieta eorum consilia!
Ago tamen gratias tuae humanitati, qui libellos illos mittere volueras, si caruissem.
Eadem vero Iungius noster ad me scripsit, quae ad te.
Caeterum post factum interrogas de literis in Angliam commode mittendis; mittimus enim per mercatores Francfordiam.
Sed et hinc discessit d.
Iulius, Martyris minister, in Galliam.
Forte ad mercatum Argentinensem commode mittes.
Si item Argentinam miseris nunc ad d.
Christophorum Montium doctorem, reginae Angliae secretarium, et oraveris, ut is curet,
libenter recipiet pro sua humanitate; saepius enim ad ipsum literas mitto, at ante discessum mercatorum misi, quae volui etc.
Vereor socios aut foederatos nostros externa inopia oppressos, impios item crudeles et a papa absque intermissione ad bellum instigatos mala tentare consilia.
Dominus misereatur nostri et convertat illos vel evertat truculenta consilia aut, si pro meritis nostris incusserit ferulam, non in furore suo nos arguat! Quia nihil omnino te habere audio eorum, quae Naumburgi tractata sunt, mitto quaedam de concilio Tridentino.
Rogo autem, ut remittas in tempore curesque, ne amittantur; uffs lengst biß frytag schickents wider.
Communica cum d.
Matthia, quem salutabis.
Vale.
Tiguri  28. martii 1561.
Ich bitten, ir wöllind dises gen Bischoffzell fertigen.
Lutherani prorsus evertunt ecclesias in dominatu Rychevillano; es muͦß alles gan nach der Wirtenberger reformation etc.
                                                                 Bullingerus tuus.
Clarissimo viro d.
Ambrosio Blaurero, Vituduri agenti, domino suo colendissimo et fratri charissimo.
^$Wintherdur.

<nr>[39019a]</nr>
<ae>Bullinger an Johannes Haller</ae>
<od>Zürich, 14. Februar 1569</od>
<vo>Autograph: New York, Pierpont Morgan Library^&x angebl. ohne Signatur^&x{ (Siegelspur)</vo>
<dr>Ungedruckt</dr>
<re>Regest</re>
<tx>Wirdiger, wolgelerter, getruwer und insonders eerender herr und fürgeliepter bruͦder.
Ich hab üch vor ettlich wuchen zuͦgeschriben, wie in den gemeinen herschafften
Baden, Thurgöw, Rhyntal, ouch in Appenzell, Doggenburg und anderschwo pfarren
ledig werdent und das dann die biderben lüth an min gnädig herren von Zürych
langind und ernstlich umb andere predicanten bittind. Da aber minen gnedigen
herren nitt me wil müglich sin, allen zuͦ hälffen, dann nun me uff 23 personen
also hinus an die frömbde geschickt, wir ouch uns selbs entroupt notwendiger
personen, das wir andern zuͦ hilff kummen möchtin. Diewyl aber es fürohin gar
grossen abbruch unser waren religion bringen möchte, wenn wir gantze gmeinden
one predicanten verlassen söltind und ir, unser lieb herren und bruͤder zuͦ
Bern uns hie ouch wol mögend hilfflich sin, so ist mir von minen herren
examinatoribus bevolhen, üch, das irs an orten und enden ouch anbringind, da ir
vermeinind guͦt und nodtwendig sin, dises alles anzuͦzeigen
und zuͦ bitten umb der eeren gottes und der seelen heyl willen, uns hierinn
ouch behulffen und beradten zuͦ sin also, dz, so es zuͦ fhaal käme, ir uns
ouch ettlich predicanten fürsetzen wöllind, die man an die ort, dahin man iren
begären wurde, senden möchte. Da so wir üwern guͦten willen, an dem wir kein
zwyfel habend, verstuͤndent und denn ein kylch oder me predicanten begären
wurdent, wöltend wir üch wüssen lassen, welches ort es were und was es für
beschwerden und be­lhonung[!] hätte. Es muͤssend sunst die, so in landtsfriden
gesendt werdent, bescheiden lüth sin, wie ir selbs wol wüssend.
Min herren habend ettwan an denen orten, da kleine besoldungen,
den iren lassen volgen die stipendia, damitt sy umb keins guͦts willen
liessend arme lüth on dz wort gottes. Und habend zwaren gar grossen kosten.
Bitten üch umb ein früntliche antwort, dz wir uns, ob ettwas wyters käme,
darnach wüsstend zuͦ richten. Die schuͦlherren zuͦ Schaffhusen habend uns
gäben ein früntliche antwort; wöllend, so wir inen anzeigend, wie dz ort etc.,
früntlichen bescheid gäben etc.
^$<vl></vl> Datum Zürych, 14. februarii 1569.
^$Gruͤssend mir die herren und bruͤder sym[m?]ystas, insonders Musculum,
Aretium etc., vorab mine herren schuldheyssen beid, seckelmeister und j.
Niclausen von Dießbach, mine liebe schweger Zähender und Frisching, uwer gantz huß; mei quoque te salutant.
<un>Bullinger der ellter.
<lz>[Adresse darunter:] Minem lieben herren und vertruwten fründt, h. Johansen
Hallern, pfarreren der kylchen zuͦ Bernn.<fx>^#/+Über und unter der Adresse Kanzleivermerke.^#/-<fe>

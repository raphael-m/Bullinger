<nr>[19223]</nr>
<ae>Johannes Gast an Bullinger</ae>
<od>Basel, 23. August [1549]</od>
<vo>Autograph: Zürich StA, E II 366, 128.
(Siegel...)</vo>
<dr> <dr>
<re> </re>
<tx>S. in domino. Nova.
^$Die von Magdenburg sin heruß gefallen mit drey fenlin knechten,
haben prabiant geholt; an eim flecken handt sy miessen abziehen,
dann das volck ist dorin geloffen, haben etwas schadens
gelitten. Hernach sindt sy gewaltiger kommen, habent das
stettlin gesturmpt, gewunnen, geplundert, ouch angezünt, haben
ocuh sindt zwen andere oppidula geplundert und sunst vil dörffer
by 13 meyl wegs lang. Also suͦchen sy iren feindt margraff
Jochim den churfursten heim. Es ist zeyt, das sy umb sich
grieffen, dann sy haben kein zuͦgang mer kan von probiant;
sollent mer dan 30000 houpt fech hinweg triben haben, höuw,
kornn, bier, und was sy funden haben, handt sy alles genomen, in
die statt getriben.
^$Sy haben ein nuwe müntzs geschlagen; uff der ein seitten statt
der touff Christi gar hupsch ungetruckt, darumb geschriben: Hic
est filius meus dilectus; uff der anderer seyten haben sy
gemacht die versuͦchung Christi, Satanam cum triplici corona
papali, darumb geschriben: Pack dich Satan, du schantlich
Interim.
^$ <zzl>zl19223-1A</zzl>Der her von Heideck ist den 9. augusti by unß hinweg gefaren im
schiff uff Magdenburg zuͦ; dann er ist von ynen berüfft. Gott
gebe im gluck.<zzl>zl19223-1E</zzl> Er hat sich verkleydet mit seltzamen farben; wir
hoffen, er werde etwas grosses ußrichten.
^$Die Stett sollent hülff verheissen haben den Magdeburgischen,
et rumor spargit, das die Margrefischen haben mit 600 pflerden!
die statt uffgefordert; do sollent die von Magdenburg zuͦ ein
andren thor heruß sin gefallen, die feindt angriffen, die in die
flucht geschossen. Dise sindt in die hendt des von Mansfeldt
gekommen sin, der denen von Magdenburg hat wellen bystan, und
sollent diser ritter wenig darvon kommen syn. Utinam ita esset
et impii tandem agnoscerent, quid facerent, quam perfide
proderent evangelicam veritatem.
^$Marchio elector cum aliis consultat, ad Cęsarem legatos
mittens quęrit, quid sibi agendum; nam timet sibi. Mauricius
insanit et fratrem suum Augustum fere interfecisset; pessimus
homo pessimam habet conscientiam. Der muͦß han 300 pferdt und
200 lantzknecht, die uff in warten; er hat ein beschlossen bett,
dorin er ligt; dann zuͦ nacht agitant illum furię, das er
uffwischet, falt uber das bett ab, wo die ysene gitter nit sindt
für gethon. Lipsensis mihi dixit, qui in illius aula fuit, das
man in ze nacht voll sauffe, domit er möge schlaffen; dann also
wirt er vom Satana geplagt. Finem absque dubio habebit pessimam.
Hec e Saxonia. Ex Argentina 14. augusti:
^$Quod ecclesiam nostram attinet, res omnes eodem, quo iam diu,
versantur statu. Episcopus cum suis aliquoties impetum facit,
sed minime, quod cupit, impetrat, et si non male suspicor, animi
senatus resurgunt et reviviscunt. Nuperrime mascule respondisse
illum episcopo audimus. Circa agrum nostrum quidam suos
ministros, non tamen primarios, in ministerium revocant.
Similiter fecit et meus princeps Bipontinus et quidam alii
reguli; idem fecit baro de Nassau, etsi bello gaudeat et omnino
Caesareanus sit, attamen amat evangelium. Narrabo et hoc: er hat
allen predicanten urloub geben; dann kein hat wellen das Interim
annemen; syndt also im landt etlich pliben, etlich daruß zogen;
dann Erasmus Sarcerius ist von hertzog Moritz angenomen, hat
zuͦ Leipsig geprediget den 21. julij,<fn>Die Anstellung von Sarcerius in Leipzig fellt tatsächlich im Jahre 1549.</fn> ist yn ein statt
geschickt, do das evangelium zuͦ predigen, diewil der graff
kein predicant kan hatt. Do hat er suppliciert an keyser, das er
im welle verschaffen meßknecht. Es sindt wol etlich kommen, aber
von den bauren ubel empfangen und inen durch etliche heimlich
gesagt, sy sollent nit mer kommen oder sy werden von den bauren
ze todt geschlagen. Diß hat vil meßpfaffen erschreckt; dann der
graff soll ouch ein tyran sein, wiewol er dem evangelio anhangt.
Do nun im kein antwort ist kommen vom hoff, do ist er selbs uff
gesessen, geritten zum keyser, im syn anligen erzelet; do hat im
der keyser erloubt, widerumb sine pfarrer zuͦ anstellen
ussgenomen die primarios und doctores. Hoc novit Satan
disponere. Also hat [er] alle sine pfarrher berufft; predigen
widerumb das evangelium maiori efficacia quam unquam. Also hat
im ouch der graff von Hanow gethan, hat sin predicanten alle
widerumb angestelt excepto Panthaleone, qui Argentinę nunc
agit.
^$Der graff von Zweybrücken hat uff anhalten des keyser
geschriben ein supplicatorium libellum, wie er von jugent uff
sey in dem glouben ufferzogen, wiß sunst kein andren, den lese
er allein uß nüw und alt testament; wo er aber underwisen werde
ußgottlicher geschrifft eins anderen, so sey es billich, das er
volge, welle ouch. Hat ouch geschriben, was für gwalt der keyser
hab und warin, was man im schuldig sey und was man got sey
schuldig.
^$Misissem praeterea literas senatui datas, si potuissem habere
et a nostris extorquere; sed brevi curabo ut habeas id, quicquid
sit, quo cognitum tibi sit et aliis nos non consensisse neque
consensuros in tale iuramentum, licet quidam a nobis defecerint,
quibus aura popularis maiori in pretio habetur quam Christi
gloria. Certe magna contentio oritur inter nos de Gallico
fędere. Spicula Gallicis capitaneis adhęret et ea, quę nos
contra tam iniquum regem divulgamus, id refellit; spicula tandem
male peribit.
^$Concensus Tigurinus.<fn>Auch ein Hinweis auf 1549.</fn> Quando mittes Confessionem a Calvino et
Farello adprobatam de eucharistię negotio? Galli quidam eam
apud nos sparserunt; sed eam ego non potui adsequi. Sulcerus
dicit se non descripsisse, Myconius idem, etsi difficile sit
creditu, quod eam non descripserint, aut pudet illos, quod vos
hactenus falsa suspitione gravarint, quasi nobiscum non
sentiretis.
^$Quid legatus pontificius cum asino egerit, nosti absque dubio
ab Myconio.
^$Capitaneus Laetus ad nos hodie venit uff eim postroß; quid
acturus, adhuc ignoramus. Mox ad illum volarunt ociosi nostri
homines, qui bella spirant et pacem detestantur.
^$Vale.
^$Basileę 23. augusti. D. Theodorum plurima impertias salute cum
Pellicano et Rodolpho.
^$T[uus] G[astius].
^$Libelli Sturmii non omnes in 8° sunt excusi, quidam in quarto,
ut De amissa dicendi ratione etc.
<lz>[Adresse ...]: An den wolgelerten und würdigen herren
meyster Heinrich Bullingern, lütpriester zuͦ Zürich, mynen
lieben günstigen herren, zuͦ handen. Zurich.


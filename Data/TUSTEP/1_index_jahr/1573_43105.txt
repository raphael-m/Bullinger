<nr>[43105]</nr>
<ae>Tobias Egli an Bullinger.</ae>
(Chur), 3. August 1573.
Zürich StA,  A248
Gr. III, S. 439ff.
Er dankt für Bullingers Briefe und die mitgeteilten
Neuigkeiten. Quia vero per
oblivionem harum nullam mentionem in prioribus meis feci, in
quibus tuam
praestantiam aliosque collegas tuos, patres mihi venerandos,
contra regii legati
illecebras deffendisti, scias me et illas accepisse ipsas
nec sine singulari cum
fructu. Paucis enim diebus post Meienfeldensis minister ad
me excurrens tuam
excusationem legit et illam ipsam diligenter illis
inculcavit, qui non mediocre
scandalum hinc inde arripuerant. Suspicio autem et origo
huius criminationis
capitaneum quendam huius loci, Lucium Gugelbergium vocatum,
praecipue conatur
attingere, qui ceu gloriosus miles et regis beneficiarius
non postremus in
convivio quodam publico Meienfeldae habito dicere non sit
veritus: 'Audite,
quis haec unquam credidisset fore aliquando, ut
concionatores Tigurini - excepto
d. R[odolpho] G[valthero] - invitati a regio legato tam
amice et benevole se
illi praebuissent, cum ante annos perpaucos nobis in
sinistrum partem
interpretati sint rustici, si familiariores nos regiis
nunciis exhibuimus? etc.
Haec ex d. V[ictoris] literis huc conieci, quod ideo moneo,
ne quis me alienae
famae caesorem aut laceratorem arbitraretur. Legatus quam
infensissimum se nobis
exhibet et sanctissimam admiralii memoriam horrendum in
modum proscindit et
deturpat, ut quidam mihi retulerunt, qui id generis plura ex
ipsius ore
superbissimo hauserunt.    -     Acta comitiorum
praeteritorum tibi mitto, ea
lege tamen, ut intra 14 dies ad me redeant - nam a scriba
mutuo accepi in tuam
gratiam  - ut ea legas et, si fieri potest, in tuos
secretiores usus
trans[s]cribenda cures. Alia exemplaria caput illud impium,
quod in
concionatores fabricatum erat, insertum* (* a.R."inserta")
habent et proinde
diversimode in vulgus sparguntur. At quia Superioris
Foederis syndici, qui 5
Pagicis situ et vicinia proximiores sunt, in eo obtinendo
prae caeteris
laborarunt neque unanime, quoad reliquos, decretum id
extitit, ideo amplissimus
d. consul quam diligentissime archigrammateo nostro
mandavit, ne sua manu
cuiquam exemplari subscriberet, quod Superioris Foederis
voluntatem eo in loco
contineret, neque etiam hanc formam, quam illi optabant, in
protocollum, ut
vocant, insereret, cum neque in Domo Dei neque in 10
Iurisdictionibus
suffragiorum multitudine et unanimitate obtentum et evictum
fuerit. Hac
occasione factum est, ut ne mentio quidem concionatorum in
quibusdam
exemplaribus fiat, cuiusmodi et Helvetios audio obsignata
publice accepisse,
maxime amplissimum d. Thomannum, cui, ni fallor, idem ille
unum exemplum
descripsit, qui mihi hoc ipsum, quod mitto, mutuo dedit, non
tamen per omnia sua
manu exaratum. Semipagani vero in suum Foedus sparserunt
eiusmodi, ut vocant,
copias, in quibus ministris omnibus quam severissime
interdicunt, ne quid se
rebus immisceant civilibus etc., hoc est, ne quid ex officio
tractent, quod
affectibus ipsorum minus congruerit.     -      Quod ad
praesens iudicium
attinet, prudentius forsan fecero, si silentio omnia, quae
aguntur, praeterirem.
Scribam tamen aliquid in nullius certe aut invidiam aut
probrum. Liberati sunt
proscripti pene omnes, etiam ipse frater abbatis
Disertensis, qui ter contra
leges et iuramenta publica Rhetum militem se duce eduxit
etc. Hodie bonus ille
Ambrosius, consul noster, honoribus et aestimationi suae
iterum est restitutus
et superioribus summis*; (*a.R. es ist wohl zu ergänzen
"absolutus".)
30 tantum coronatos adhuc pendit pro hodierno facto sumptu.
  -     Peccariae
fratres de vindicta quam maxime cogitant. In dies
exspectantur captivi quidam,
qui vinculis constricti ex Sondrio huc ducuntur. Inter hos
unus est Bernhardus
Ningardinus, qui testimonium habet singulare et pietatis et
integritatis a
concionatoribus; sed quia in causa decimarum contra
Peccarias fuit et suam
Sondriensi ecclesiae operam hi prae caeteris praestiterunt
Peccariarumque
nefanda facta certis tabellis in apricum protulerunt, ergo
(ut audio) praefecto
Vallis Tellinae ex carceribus et ex manibus extorquentur, ut
huc se sistant et
tormentis subiiciantur. Volunt nimirum extorquere, qui sint
illi, qui pro
decimis abrogandis corrupti fuerint; sed per deum
immortalem, cur non prius
tormentis perquirunt, quid Peccariae erogarint et quot illi
corruperint?
Notissima sunt facta Peccariarum, et si illi iustificati
fuerint, manantem
saguinem brevi in Valle Tellina videbimus; potius (ut fama
fert) mutuis
vulneribus sese conficient quam Peccariis subesse porro
patiantur. Ita et video
et audio, ut plane mihi persuadere cogar res nostras nunquam
periculosiore loco
fuisse, quam nunc sint, quanvis id pauci animadvertant et
credant. Triumphant
certe nuncii, qui hactenus demisso vultu delituerunt. At
quia sententiae pene
omnes prioris iudicii subvertuntur, quia nec deo nec suis
servis neque honos
neque fides habetur, qui[a] deo ipsi quoque legibus
praescriptis imperitare
volunt, quia, ut sermo est, ad* (*a.R. "ex") explendam
vindictam quorundam viris
honestis et innoxiis ex vinculis causa est dicenda et
praeterea rumor rusticorum
aures vulneret, fore ut ipsi impositis tributis immensos
istos sumptus diluant,
vereor, vereor, vehementer vereor, ne arcus nimium intensus
frangatur et
posteriora peioris alicuius mali initium nunquam finiendum
existant. Certe non
paucae communitates suos legatos revocarunt nec patiuntur
(ut audio) recenti
huic i[udicio] eos interesse. Utinam finis tandem esset
istorum laborum, qui et
corpore et animo et fortunis rebusque ad vitae humanae usum
necessariis nos plane denudant et spoliant!"
1573,  3. augusti.

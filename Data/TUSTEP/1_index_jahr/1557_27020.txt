<nr>[27020]</nr>
<ae>Johannes Haller an Bullinger</ae>
<od>Bern, 22. Januar 1557</od>
<vo>Autograph: Zürich StA, E II 370, 234.
(Siegel...)</vo>
<dr> <dr>
<re> </re>
<tx>S. Speraveram fore, ut per hunc nuncium certi aliquid tibi
de impressione Commentariorum tuorum in Apocalypsim
significarem. Sed ne nunc quidem possum, quod mihi valde
dolet, et magis scio me hac mora discruciari quam te. 20.
huius mensis convenere scholarchae; placuit omnibus
communiter, ut imprimerentur. Pauci tantum ex iis, qui nonnisi
Germanicam praefationem intelligere potuerunt, timere nescio
quid. Res postridie ad senatum delata. Senatus quoniam parum
frequens venisset, in maiorem conventum distulit hanc
consultationem. Itaque haeremus iterum. Libenter tibi
remitterem omnia; adeo indigne fero praeter morem hactenus
usurpatum tanta difficultate rem tantillam agitari. Urgeo, ut,
si non imprimere velint, edicant saltem. Sed sic omnia fere
hic aguntur, et me hoc tantummodo enecat. Die lunę proxima
spero iterum proponendum fore senatui; tum certum habebimus
responsum.
^$Remitto tibi, quae proxime miseras. Sunt, qui existiment
supprimenda talia scripta, non vulgand[a], ne qui nostratium
quoque tales exactiones addisca[nt]. Victoria, quam alterum
scriptum praedicat, n[ihil] est quam incentivum Turcici
furoris. N[ovi] nihil habemus, nisi quod Mecardus ex A[ugusta]
scribit 9. ianuarii obiisse marchionem Alb[ertum]
Brandenburgensem, cuius fata valde dole/dolent multi?,
episcopi Franconię et Norinbergenses scilicet. Quis d.
Lavatero successerit, adhuc ignoro. Utinam pius aliquis et
cordatus! Nostri te omnes salutant, et valde gaudeo concordia
et paria omnia fuisse de tuo scripto iudicia. Salutat te mater
et uxor. Salvos quoque cupimus tuam familiam omnem. Fratri
nunc nihil scribo; salutabis eum meo nomine.
^$Bernę 22. ianuarii 1557.
^$I[ohannes] H[allerus] tuus.
<lz>[Adresse ...]: Clarissimo viro d. Heinrycho Bullingero,
Tigurinae ecclesiae pastori fidelissimo, domino suo
colendissimo et compatri charissimo. M. Heinrych Bullingern.
[Von Bull. Hd. ist zwischen der lateinischen und deutschen
Adresse bemerkt:] 22. ianuarii 1557.

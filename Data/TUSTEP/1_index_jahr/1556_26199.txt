<nr>[26199]</nr>
<ae>Bullinger an Graf Georg von Württemberg</ae>
<od>[Zürich], 22. November 1556</od>
<vo>Autograph: Zürich StA, E II 338, 1528.
(Siegel...)</vo>
<dr> <dr>
<re> </re>
<tx>An graff JoŁrgen zuͦ Wirtemberg 22. novembris 1556.
^$Belangend den span des nachtmals unsers herren Jesu Christi
haŁtte vormals nie mangel gehept und noch nitt unsern halb,
alles, das moęglich, zuͦ thuͦn, doch nitt, das dem wort des
herren zuͦ wider were. Hab mich ouch in minem letsten schryben,
da gar unbescheyden wider uns gehandlet, aller lieb und
früntschafft vernemmen lassen. Es wil aber mines und ander lüten
erachtens vil me erwinden an unsern bruͤdern, die sich wider uns
ufflassend; dann ettliche woŁllend weder uns noch unsere buͤcher
weder saŁchen noch hoŁren, diewyl d. Luther selig uns alls die
ergiste kaŁtzer verdampt hat. Die farend fuͤr mitt gar
ungeschickten reden, koŁnnend anders nuͤt dann die schwermer
schaŁllten. By disen hilfft nüt etc. So sind andere, die gaŁbend
der augspurgischen confession so vil zuͦ alls der bibel, und was
in deren begriffen, das halltend sy, alls ob es gottes wort
were. Es ist wol nitt minder, dann das der meerteyl wol begrünt
und ouch der 10. artickel von des herren nachtmal, so man inn
nitt so grob uußleyte, ettlicher maaß zuͦ dulden were. Aber da
setzend sy dann die Apology der Confession hinzuͦ, welche aber
mäldet, der 10. artickel sye vom keysser oder sinen anwaŁllten
angenommen, da man aber wol weist, was dieselben annämmend, alls
die uns und unsere kylchen ab dem selben rychstag lut des
abschidts verdampt habend. Darzuͦ setzt dann die Apologia:
liblich, substantzlich, und wie es hallt die griechisch und
roŁmisch kirch etc. Da es aber uns, die wir von menschenleeren,
besonders von der roŁmischen kirchen, und insonderheit von disem
artickel abgeträtten sind, nitt wil gelägen sin, in ein
soŁmlichs ze verwilligen. Und wirt aber meerteyls nun
geforderet, das wir aŁben dise confession annaŁmind. Es hat ouch
diser zyt h. Johann Brentz, ein gelert man, dry predigen uußgan
lassen, da er ouch von der substantz dises sacraments nitt
anders hallt und also von dem lib Christi redt, alls ob er glych
wie die gottheit allenthalben sye, und ist man deßhalb
mißhaŁllig in disem handel nitt ein klein. Doch sind der
capittlen 4 oder fünffe. Wir sagend, das die wort; "Das ist min
lyb" figürlich syend; das verneinend sy. Wir sagend, das in dem
nachtmal ein geistliche gägenwirtikeit Christi sye; da woŁllend
sy ein libliche haben, doch unußsprächenlich. Wir sagend, das
unsers herren Jesu lib ein warer lib und nach siner art nitt
alenthalben zuͦglych an allen orten, sunder imm himel und nitt
uff erden sye. Sy aber sagend ouch wol, der herr habe ein waren
lib, aber derselb sye von waŁgen der einigung der person
allenthalben, ouch uff erlegrich, doch unsichtbarlich. Wir
sagend, der lib und bluͦt Christi syend ein geistlich spys und
trunck, werdent alein (sampt der gstallten brots und wyns
muntlich) von den gloŁbigen durch den glouben geistlich
genossen. Da sagend aber sy herwider, es sye ouch ein libliche
spys, die (nitt nun die gestallten) mitt dem mund, ouch von Jdua
und einem jetlichen ungloŁubien, der anders das sacrament
empfahe, genossen werdint. Das sind die fuͤrnemmen capittel, in
denen wir mißhällig sind, die ouch mins verstandts nitt sind
kleinfuͦg.
^$Wo man sich nun nitt moŁchte verglychen, were guͦt, das man
einandren nitt so haŁfftig dem tüffel schanckte und einandren
verdampte. Dann soŁmlichs die bäpstler sterckt und erfroŁwt,
mitthinzuͦ aber ouch vil frommer herzen verergeret. Gott woŁllte
die diener mins g[nädigen] h[erren] zuͦ Wirtemberg, ü[wer]
f[ürstlichen] g[naden] vettern, es were Brentz oder andere, wo
nitt wyter, doch mitt früntlichen geschrifften an uns langen
liessend ire gründ und gschrifftlich unser antwort guͤttlich
vernaŁmind; wurde filicht so vil bereyten, das man hernach mit
frucht zamen kummen und mitt einandren handlen moŁchte. Dann so
man einandren noch der zyt nitt baß verstan kan oder wil, ist
zuͦ besorgen, man wurde mitt wenig frucht zamen kummen. Dann
soŁllte man unverglichen von einandern faren, wurde vil grosses
geschreys und ergernus gebaŁren, alls v. f. g. bas erwaŁgen kan.
DIe früntlichen geschrifften aber, in vertruwen uffs kürtzist
zamen geschriben, wurdent ein guͦten yngang gaŁben und das
mißvertruwen ein wenig milltern. Was ich und andere guͦts by uns
darzuͦ thuͦn könnend, sind wir geneigt und guͦtwillig. Bittend
gott, das er gnad gäbe etc.
<lz>[Adresse ...]: fehlt.

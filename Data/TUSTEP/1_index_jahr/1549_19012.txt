<nr>[19012]</nr>
<ae>Johannes Gast an Bullinger</ae>
<od>(Basel), 20. Januar 1549</od>
<vo>Autograph: Zürich StA, E II 366, 168</vo>
<dr> </dr>
<re> </re>
<tx>
S. in domino. Mirum, quod nihil ad Gastium scribas nihilque mittas hoc toto
anno; occupationibus illud adscribere libens volo.
^$Brentius vocatus a duce Wirtembergensi Christophoro et ab illo abductus, quum
nuper apud nos erat, quem servare vult in arce quadam, donec dominus dederit
ecclesiae suae feliciora tempora, et commode poteri[t] studiis suis in illis
locis consulere. Tristitia adfectus est pius homo ob uxoris mortem, quę illi
reliquit sex liberos, quos cognatę educandos dedit. Unicum habet filium VI
annorum, quem ad se vocabit quemque dux beneficio ecclesiastico dotabit; nam
cogitur in Montepellicardi omnes pfaffos recipere, qui hactenus latitarunt
Besantii et iam Caesareanis literis animati omnia sua repetunt.
Princeps non audet detrectare, sed promittit omnia, quę papistę volunt et
petunt. Argentina se fortiter adhuc gerit. Iam videmus, qualis pestis sit in
civitatibus mercatorum colluvies; illi enim in causa sunt, quod evangelium
Christi ubique deletur, expungitur, pii proscribantur, crucem quod ferre
cogantur. Augustę inquirit Caesar omnes absconditos thesauros in tribubus,
quos coguntur Caesari dare; sic damnum isti homines sibipsis accerserunt digni
crudeliori pęna et flagello nodosiori. Marchionem Ernestum Badensem principem
Caesar ingenti pecuniarum summa mulctavit, etsi optimus sit Caesaris amicus.
Concionatorem Pfortzensem ab officio deposuit et adhuc pium virum proscribere
vult ac cogitat. Colmarienses dare coguntur Caesari 14000 fl., Selestadium 12000
fl., item reliquę civitates et abbates dabunt etiam ingentem pecuniarum
summam. Conatur aliquid moliri aut contra nos aut contra Saxonicas civitates,
quę adhuc ab evangelio stant quęque fortissimę sunt ac nullo terrore
moventur. Dominus Bürensis crapula obiit; sic pereunt miserrime hostes Christi.
Dux Brunsvicensis Henricus idem facit et filius, nullos habet in aula Germanos,
sed Hispanos et Italos, quem sequitur episcopulus Augustanus. Sic volunt sub
iugum compellere Germanorum fastum et superbiam.
^$Quidam Constantię ad templum Francis anorum, nam duo illuc venerunt
requirentes altaria etc.: "Vos estis, deus est testis, teterrima pestis."
Indignati sunt monachi, capitaneo Polwiler conquerentes qui risit interrogans,
an ita esset revera. Episcopus Wirtzburgensis fuit apud Palatinum Heidelbergę
cum 60 equitibus; Palatino levavit filium e baptismo. Varia de isto puero,
cuiusnam sit, sparguntur rumores, quos ego nolo cribere nec tutum est.
^$In Burgundt haben ein frommen mann geköpfet, der zuͦ Mümpelgart by 20 jaren
gesessen; olim fuit sacerdos, hat gelert laternen bletzen, dan er ist hin und
her also gezogen. Sy in gefragt von der meß und von fleischessen; er hat gsagt
mit wenig worten, die meß wirt nit gehalten, wie sy Christus ingesetzt hat; man
hat vil darzuͦ gethon. Ouch gsagt vom fleischessen, das sey nit verbotten von
gott, aber von menschen; man möge es essen, wer do welle on sünde. Da haben sy
in angriffen, gefragt, wer er sy, von wannen. Dorumb ist er decollatus, qui
noluit revocare, noluit beneficium ecclesiasticum accipere et sacrificare. Pius
fuit homo et constans usque ad ultimum spiritum. Pfaffi et monachi
circumdederunt illum suis admonitionibus, sed nihil potuere efficere; alias
fuisset liberatus. Vale.
^$20. Ianuarii 1549. Salutabis nomine meo D. Pellicanum, Theodorum, Ruͦdolphum
etc.
</tx>
<un>Fehlt</tx>
<lz>[Adresse:] Dem ehrwürdigen und hochgelerten herren meyster Heinrych
Bullinger, lutpriester zuͦ Zurich, mynem lieben, gunstigen herren. Zurich.

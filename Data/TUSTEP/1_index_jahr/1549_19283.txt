<nr>[19283]</nr>
<ae>Johann Leopold Frey an Bullinger</ae>
<od>Biel, 19. Oktober 1549</od>
<vo>Autograph: Zürich StA, E II 336, 44.
(Siegel...)</vo>
<dr> <dr>
<re> </re>
<tx>Gratiam et pacem a deo patre per Christum, dominum nostrum.
Redditę mihi sunt, amantissime pater, literę tuę, quas magno
cum gaudio recepi, maiore perlegi, cum maximo relegi. Quid enim,
si non hęc iuvant, vos valere omnes, religionem religiose
observari, tranquillam esse rempublicam, a terrore etiam
corporalis pestis liberatos esse cumque fratribus longo iam
tempore nec parum suspectos in gratiam atque consensum rectum
rediisse? Deum optimum maximum oro, ut vobis hęc omnia donet
perpetua, amen. non ignoras unicas Biellnas cum vobis ac
Bernatibus constanter munera corruptionis respuere. Danck heig
noch das unachtbar Biele. Promissa fuerat auri dimida pars, quod
traditur singulo Pago; verum neque dimidium neque integrum est
admissum. Deus nos confirmet in omni proposito bono atque
clementer custodiat, ne paucorum avaritia et multorum hypocrisis
totum corpus disperdat, inquinet ac dissipet. Vestram et
Gallorum confessionem per hunc tabellionem expecto. Valemus
recte omnes praeter D. Iacobum, qui perpetua infirmitate languet
atque consumitur. Salutat te mea vicissim; salutant fratres,
quos et tu salvere iussisti. Salutem ex me tuis omnibus dicito
et D. Gualthero. Vale.
^$Biellnis 14. kalendas novembris 1549.
^$Totus ex animo tuus Ioannes Leopoldus Fry.
<lz>[Adresse ...]: Eximio viro D. Heinrycho Bullingero,
Tigurinę ecclesię ministro dignissimo, patri colendissimo suo.
Tiguri.

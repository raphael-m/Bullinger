<nr>[38002]</nr>
<ae>Franz Bonett (Bellinchetti) an Bullinger</ae>
Chur, 5. Januar 1568.
Zürich StA, E II 441, 722.
Observandissime d. salutem. Ich han ferstanden, als ich har
komen bin adi 3.dito, e[wer] wolstand und wye ir mir etliche
bryeff zuͦgescriben hand und etliche gen Padoa, und sülche
bryeff sind mir nytt worden, von wegen das ich uff dye stras
 ...er uß was; doch fon stondt an han ich Ale[xandro], minem
bruder, zuͦ geschriben, das er dye selbige bryeff
fürderlich ferschaffen welli. Und des byn ich gewyß, das er
das thun wyrd. Weyter so wysend, das wyr fernemmend, das das
in Fenediger landt, namlich in Berghamascher landt und in
der Bressaner gepyett hatt angenomen etliche reysige,
ungeforlich 350 byß in dye 400, und dye in des küngß namen.
Anders kann ich nüt besonders zuͦ schribendt. Sulche
reysigen sindt angenommen in des küngs von Franchkrich namen
und in der Guisianer namen.
Itemm eß ist eyn gemeyner sach, das die Venediger dem küng
von Franchrich gebend 14[h]undert thusendt kronen, dye
Ugonotischen zu vertilgen. Der barmhertzych ewyg gott sey
den sinen genedig und ferlihey inen fryd und gnod durch
Jhesum Christum.
Ich kan noch nichs anders sagen, denn so ich vernimm etwas
anders newes, so wyl ich eß ewch wysen lasenn, auch so
wysendt, das ich mich je gesetz hann und han adi 5. jenner
dye anderi frawen eelich angenomen, namlich dye vor der
doctor Jheronymus Bersino gehebt hatt.
Ich offen, in kurtzen tagen byn ewch zu sayn; alsden wellend
wyr mundich gnuchsam mytt eynandern. La grazia et paze et
misericordia del nostro clementissimo signor idio sempre sia
con noy per Yhesu Christo nostro salvatore.
Da Coyra.
Tuto al commod vestro in perpetuo
Francesco Bonetto, exule per Christo.
Amplissimo viro d. H[enrico] Bulingero, eclesie Tigurine
ministro, domino suo colendissimo,   propria.

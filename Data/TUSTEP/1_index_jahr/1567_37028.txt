<nr>[37028]</nr>
<ae>Hans Liner an Bullinger</ae>
St. Gallen, 13. Dezember 1567.
Zürich StA, E II 351, 236. / Orig. (Aut.)
Laus deo 1567 adi 13. marci in St. Gallen.
Erwürdiger, hoch-undwollgelertter her, wist mich, laus deo,
woll har khomen. Der from her Io[hannes] Kessler ist
so woll erfrowt des buͦchs; so hab ich ain furman gebätten,
euch bekant, die zuͦ nemen, so per Aug[sburg und]
Nur[emberg] gehörend. Auch wolt ich gern 2 haben uff das
erst mit den ewer[n]. Die wirdt mein herr und frund Marx
Stapffer zallen. News hab ich nichts sonder, dan das man
vermaint, die auß Saxen sigind ains, es sey ain schein, das
volch im landt zuͦ behalten. Hiemit ain brieff in disser
stund, als disser pot wäg will, und sind sampt den ewer[n]
in gottes schirm bevolhen. In il.
E[wer]
w[illiger] d[iener]  Hanns Liner.
Ich wais die ehr liebs und gutz umb euch mein herrn, die mir
so undient beholffen gwessenn sind. Den hern aller herrn
will ich pitten; der wolle es in gnaden erkhen mit pit mir
den her paid herr burgermaister mein klainfuege dienst
anzaigen sampt den andern allen.
[Zettel ohne Adresse.]

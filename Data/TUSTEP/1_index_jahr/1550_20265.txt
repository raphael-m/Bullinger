<nr>[20265]</nr>
<ae>Franz Bonett an Bullinger</ae>
Berg[amo], 28. November 1550.
Zürich StA, E II 441, 550. / Orig.(Aut.)
Laus deo per Yhesum Christum, die 28. novembris 1550 in
Berg[amo].
Myn frundlichen gruß, gantz underthenick, wyllyg dienst und
alles, was ich mytt
leyp und gutt vermag, alzytt zuͦ for, g.......  w[irdiger]
l[ieber] h[err]. Adi 3. novembris was min leschstenn
schriben an
ewch und domytt eyn bryeff an m. Laelio, patt ewch, welt sy
im verschaffen, so es ewch moglich wery.
Dyß mayn schribenn ist aleyn, ewch zu pyten, das ir mich
nytt sparenn wellend in
alles, das ich kan und mag. Der cardinal Tridentinus ist uff
der post mytt 20
pferdenn genn Jenoa; warthend alle tag, das der hertzog uß
Österrych uß Hyspania zu Jenoa ankomi.
Adi 21. so obstatt, in der nacht ist zu Venedyg eyn ungstumb
weter gewest mytt
plytzg, groß donder kläpff, und ist dye fluß des wasser uber
alle maßenn
geschwelt, alsso das etlich schyff, genemp Marsiliani, synd
uff S. Marchs platz
komen. Synd vyl leutenn ertronkenn; hatt unseglich groß
schadenn gedonn. Gott der her wel uns parmertzyk seyn.
Ich weyß ewch nychs anders zu schrybenn. Eß grußend ewch ale
Christi
f[ilii]  etc. Grußend unß alle dye denn h[erren] l[ieb]
habennd. Gratia, miserocordia et pax domini nostri sit
semper tecum.
Ewer undertheniger, wylliger diener alzytt
Frantz Bonett.
Dem ersamenn . . . . . . . . . . .  Heynrich Bol . . . . . .
. . . . gün . . . . . . . . . . . . .
zu eygnen hand[en].
                             Zürych.

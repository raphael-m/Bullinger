<nr>[42003]</nr>
<ae>Georg von Stetten an Bullinger.</ae>
Augsburg, 16. Januar 1572.
Zürich StA, E II 378, 1876. / Orig. (Aut.)
S. Quas 23. decembris praeteriti ad me dedisti, accepi,
domine colendissime;
schedulam quoque adiunctam perlegi. Agnosco ex ea animum
tuum erga me magis
officiosum, quam ut paria referre possim. Quantum ad ipsam
narrationem attinet,
mirum est, qui Stettensis ille nobilis tali commisso
facinore ita latere in
castris potuit. Sunt nobiles a Stetten in Franconia et
Svevia. Avus meus Michael
duas habuit uxores, priorem ain Scheittlerin von S.Gallen,
ex qua nullos habuit
liberos; proavus Ioannes ex Franconia Augustam se contulit .
. . . . . .  et
maior Ioannis nomen fuerunt. Hęc a quibusdam meis
patribus pię memorię
accepi, qui in eiusmodi genealogiis querendis curiosi
fuerunt. Perpetuo more,
qui modo dominabantur, deiiciuntur, qui modo s . . . . . . .
. . . exaltantur,
que ut gentes fortunę et diis suis tribuebant, ita nos
divina providentia .  .
. . . . . . . . . fieri(?) agnoscimus, licet causas interdum
ignoramus. Scimus,
quod fideles, in quocumque statu fuerint, deo benevolo
utantur, quod unum illis sufficit.
De Anglorum indole recte iudicas. Posuit sane deus reginam
illam instar miraculi
clarissimi, sive prudentiam, fortitudinem, prestantiam
denique in rebus
administrandis sive pietatem et eruditionem spectaveris. De
praetextu belli
Turcici eadem mihi tecum stat sententia; sed puto nihil
effectum iri, imo ruinam
papatus universalem adesse, cum supremi illius diei
praecursores fere infiniti
adveniant, qui ipsum in foribus esse clamitent. Itaque et
temporis ratio et
praesens rerum status ostendit mirabiles atque insignes et
quidem subitas
mutationes passim per orbem fieri. Habes his adiunctam
schedam, ex qua, quae
apud nos tanquam certe feruntur, intelliges. Capitis defluxu
te laborare doleo.
Dominum autem precor, ut is mox salubriora concedat.
Bene vale.
Datum Augustę  16. ianuarii anno 72.
R[everentiae] t[uae] studiosissimus Georgius a Stetten.
Reverendo, pio atque erudito domino Henricho Bullingero,
ecclesie Tigurinę
[antistiti] vigilantissimo, domino et amico [suo colen]do.
              Tiguri.

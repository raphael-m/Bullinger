<nr>[32120]</nr>
<ae>Johannes Fabricius an Bullinger</ae>
<od>
Chur, 27. Juli 1562.
Zürich ZB, Ms
F 62, 225.
Gr.
II, S. 404ff.
S. Cogitaram (reverende pater) posthac non inanes amplius mittere, sed tamen has quoque mitto.
Tua accepi; legi et intellexi res nostrorum in discrimine versari non mediocri.
Quid detrimenti haec mora et cunctatio nostris attulerit, nunc primum liquido apparet.
Invitissimus legi, quae de regina sunt addita, nec putavi omnibus communicanda.
Tuum exemplar non remisi, quia non iusseras.
Ego, quo te remunerer, non habeo.
Constanter quidem ferebatur Romae magnos ortos motus; sed cum fratres Itali
nihildum scribant, existimo rumorem vanum et confictum.
Nuptiarum nostrarum catastrophen tibi pertexerem, nisi rei indignae memoria animum meum iam nunc quoque pungeret et remorderet.
Et quoniam consules nostri multa fecerunt, quibus optimum quemque offenderent, ego quoque multa loqui cogor, quae illis ilia rumpunt.
Alterum quidem, qualem iam pridem cognovi, talem et nunc deprehendi.
Quoniam consulatus ei valde est quaestuosus  -   nam consules legationes obeunt, consules comitia frequentant,
quae propter largitiones et corruptelam et ipsa sunt quaestuosissima  -, miras se induit in facies et formas.
Sed interim cum nihil non faciat in gratiam sacrificulorum, cum perditorum et ebriorum sit communis* [.......) patronus, cum quibus dies noctesque perpotat, cum in illos munificentissimus, in nos ministros sordidissimus (nam cum ad unum ferinae certatim et alia munera ex omni Rhetia mittantur, haec inter sua idola distribuit; me, quamdiu hic sum, ne minimo quidem beneficio affecit, cui
tamen verbis se totum impertit), cum filiam suam ferre potest, ut missam celebret, cum ei permissu coniugis liberum esset conciones invisere, hocque totum facit, ne offendat praepositum, in cuius aedibus filia versatur: haec inquam cum ita sint, proclive est aestimare, in quas partes propenderet.
Alterum quoque suis lenociniis corrumpit, qui corruptelae eo magis est obnoxius, quo ad avaritiam est propensior.
Nunc in his nuptiis vidisses illos mancipia pfafforum, abbatis et Tschudii.
Haec faciunt
praeter exemplum.
Vident hoc multi, conqueruntur; vellent me unum dicere omnia.
Dixi iam pluries, quae dicenda.
Ipsi me deinde deserunt et coram omne blandiuntur ei, cui a tergo obtrectant.
Itaque horum morum me valde taedet; itaque iam in novissima concione dixi inter alia: "wöllind sy einen han, der in den Cuͦntzen jage, so söllind sy dorumb luͦgen; ich sye ires wäsens müyd.
Hättind ir den pracht und überfluß gesächen, it wurdind üch verwunderen, wie es mügglich wäre, das einer, der noch in
kurtzen jaaren mit nestlen und pryßriemen uff den purenkilwinen umhar zogen, es möge einem fürsten zuͦthuͦn.
Ich acht nit, das ein graaff in tütschen landen das vermöchte ze wägen ze bringen.
Totum triduum (man gaabet hye nüt) am imbiß sind gesyn und am kilchgang uff 400 personen; aber er nacher hat alle mal ettwan 10 tisch gehept.
Bin ich ein mal ouch ze wunder gangen; dan er das 3 tag getriben.
Hat mich verwunderet, wie es mügglich sye, ein söllich maal ze rüsten; wen ich das gält vergäbens
und ein gantz jaar zyl zuͦ einem einzigen maal, wie er deren vyl einander nach gäben, wäre es mir nit mügglich.
Sed hic luxus dat avaritiae causas.
                       Quaerere, ut absumant, absumpta requirere certant,
                       Atque ipsae vitiis sunt alimenta vices.
Darnebend hat man das tantzen ouch wider fürhar gesuͦcht, das by uns vorlangest abgestelt zuͦ disen gefaaren zyten.
In summa: nobis ad deum confugiendum.
Qui status sit reipublicae et ecclesiae Raeticae, alias ad te scribam.
Non est, quod existimes me pertimescere magnatum odia; nam omnia dixi, quae dicenda, sed frustra.
Difficultates, cum quibus conflictor et privatim et publice, brevi ad senatum Tigurinum per ocium perscribere cogito.
Quodsi senatus habuerit mei rationem, est, quod ei gratias
agam; sin minus, saltem de eo interpellabo, ut liceat salvo civitatis iure mihi ipsi alibi prospicere.
Si ne hoc quidem impetro, scias me, cum civitatem superioribus annis emerem, non servitutem emisse et libertatem, in qua natus sum, vendidisse.
                        Omne solum forti patria est, ut piscibus aequor,
                        Ut volucri, vacuo quicquid in orbe patet.
Haec tu non ita accipias, quasi temere quid tentem; consilii mei suo tempore gravissimas audies rationes.
Ad socerum Collinum nihildum harum rerum scripsi, nihil cum coniuge, nihil cum aliis communicavi.
Expecto tempus id, quo sigillatim omnia.
Vale, reverende in Christo pater.
Curię  27. iulii anno 1562.
                                                    T[uus] Fabricius.
Amplissimo viro d.
Heinrycho Bullingero, domino suo et in Christo patri semper honorando.

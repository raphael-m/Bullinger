<nr>[27057]</nr>
<ae>Martin Micronius an Bullinger</ae>
<od>Norden, 12. April 1557</od>
<vo>Autograph: Zürich StA, E II 375, 515.
(Siegel...)</vo>
<dr> <dr>
<re> </re>
<tx>Domini ac pręceptores mei observandissimi, nihil ego eo
honestius et ad conservandam sanctam in ecclesia dei unitatem
utilius esse duco, quam si ętate iuniores in ecclesia
ministri maiorum ac senum in religionis seriis negociis
consilio et auxilio sese regi sustineant. Proinde, cum mihi
iam grave incumbat negocium, vestrum volui implorare auxilium
in communi ecclesię necessitate nihil dubitans de vestra
pietate, quin me libenter sitis adiuturi. Ędidi superiori
anno nostra inferiori lingua disputationem, quam Wismarię
ante triennium habui cum Mennone de sancta Christi domini
incarnatione. Qui libellus cum multos ab errore Mennonis
revocaret aut saltem de ipsius doctrina dubitare faceret, ipse
adversus eum libellum meum alium multis confertum conviciis
(foliorum) circiter ...decim scripsit in quo ipsum negocium
incarnationis domini copiose tractavit ac nostram, in totius
ecclesię doctrinam pro antichristiana sepenumero traduxit.
Cui libello nisi solide e scripturis respondeatur, metus est,
ne multi rudes per eius libellum seducantur. Instant igitur
fratres omnes, ut primo quoque tempore respondeam, quod non
audeo detrectare propter pręsentem ecclesię in his nostris
partibus necessitatem. Cęterum tanto negocio, quod omnes
Christi ecclesias communiter spectat, nolui hac saltem mea
ętate, vobis inconsultis suscipere. Collegi igitur summam
omnium argumentorum ipsius et in hęc capita redegi ac ad
vestras dominationes transmisi. Per Christum itaque rogo, ut
ea percurrere non gravemini mihique per vestras literas
sententiam vestram de argumentis difficilioribus primo quoque
tempore perscribere. Nam responsum meum in longum tempus non
audeo protrahere propter glorias hostium et insul ...tiones,
quas facessunt piis. Spes est, si dominus det, ut solide ei
iam respondeatur, Mennonis regnum, quod late per universam
Belgiam et orientales civitates patet, non parum fore
diminutum, ad maximum augent/augmentum ecclesię dei, cuius
promovendę studio nos totos unice decet teneri, ut solemur
pusillanimes et adversariis os obturemus. Ignoscetis meę pię
huic audacię in communi ecclesię tam utili et necessario
negocio. Nolo multis meam apud vos audacię huius meę culpam
deprecari nihil dubitans, quin eiusmodi meum studium vobis pro
vestra pietate sit gratissimum. Ecclesię nostrę iam divino
beneficio sunt tranquillo et bono loco. Additus est mihi
consentiens collega et tertium in dies expecto. Quotidie etiam
aliquot ab anabaptismo ad ecclesias nostras deficiunt. Dominus
vos omnes suo spiritu ad ecclesię suę ędificationem sancta
concordia arctissime coniunctos diu nobis servet incolumes.
Valete in domino, venerandissimi observandissimique domini ac
praeceptores mei. Raptim.
^$Nordę Phrysiorum 1557 aprilis 12.
^$Martinus Micronius.
<lz>[Adresse ...]: Sanctissimis viris et ecclesię Christi
fidelissimis ministris d. Henrico Bullingero, d. Theodoro
Bibliandro ac d. doctori Petro Martyri, praeceptoribus meis in
domino observandis. Tiguri.

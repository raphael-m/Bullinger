<nr>[26073]</nr>
<ae>Matthias Erb an Bullinger</ae>
<od>Reichenweier, 10. April 1556</od>
<vo>Autograph: ???.
(Siegel...)</vo>
<dr> <dr>
<re> </re>
<tx>Gratia Christi tecum. Apologeticum tuum contra Lutheristas,
optime Bullingere, diligenter legi, tum et relegi. Libellus
certe est omnibus numeris absolutus ac perinde sacris dei
oraculis, argumentis et solidis rationibus, ne dicam, quam
disertis scripturę locis communitus ita, ut inferiorum portę
cogantur veritati, nolint ac velint adversarii, herbam
porrigere. Reluctantur quidem proletarii scriptores illi; at
inmobilis et invicta stabit veritas. Sed surdis hoc, quod non
solum metuo, sed certius scio, canis fabulam; plures enim sunt
tentore et cęremoniastę apud inferiores ecclesias, ne dicam
triobolares (absit invidia verbo<f1>Livius, Ab urbe condita, 9, 19, 15.<fe>) theologi, qui ingenio
pertinaci malunt insania animoque gladiatorio sua retinere quam
ad latum digitum veritati cedere etc.
^$Libet eius rei exemplum tibi significare. Est apud nos unus
atque alter adolescens, ecclesię stipendiarii, qui superiore
anno e Wittenberga redeuntes die solis Norlingam venerant. Illic
audierunt quendam pro rostris insanientem in nos ac dicentem:
"die schwermer zu Zurich und in Schweitzerland schutten 12
sacrament den leuten fuͤr, wie man den suen spuͤlat in trog
schuttet," etc. et alia quaedam cum vaniora et turpiora. Ita
gruniunt sues illę ... imo vero, qui vestra nunquam vel
audierunt vel audierunt. Insanabiles sunt, conclamatumque de
illis, quo et itidem de nobis profantur, quum/quando hęc sit
infallibilis veritas, qua fatemur Christum cibum esse non
ventris, sed animę, et cum anima sit spiritus, necesse est ergo
cibum animę esse spiritualem etc.
^$Aliud exemplum. Eo anno, quum Zvinglius bonę memorię redierat
ex colloquio Marpurgico, fungebar legatione nomine fratrum
Ergavię apud bonum virum, et cum a coena expaciarer cum Leone
Iuda, cuius tum hospes eram, casu incidimus in Zvinglium cum
quibusdam deambulantem. Datę sunt illi litterę ex Nuͤrenberga,
quas progrediendo legebat, et tandem stans aiebat se accepisse
litteras (nescio tamen a quo) de Lutheri pertinacia ac
subinferebat: "Ich weiß, das Luther eh zuͦ den touffer fallen
wurd, wan er nit forchtet viler widerstand, ehe er zu unser
meinung deß sacraments halb zufallen wurde, die aber nit unser,
sunder gottes und gschrifftlich ist. Hęc dixerim sine iniuria
et utrorumque offensa." Tamen dictum Zvinglii hactenus veluti
Sybillę folium memorię hęsit, quando iam res ipsa luce
clarius sit in propatulo etc.
^$Pręterea censorem me facis tuę apologię, atque si quid mihi
displicuerit, libere te admoneam. Quid, susne Mineram censebit?
Atqui, ut tuis respondeam votis, nolo te latere mihi hoc totum
displicere meque sepicule misere deplorare, quod tua egregia
scripta Christi veritate fulta adversarii veluti aconitum
aversentur. Sed tu ne abiicias, ut facis, animum; est enim, qui
olim videbit ac iudicabit. Macte virtute perge etc. Miror
pręterea Ioannem Sleidanum priori anno libro 5.
Commenta[riorum] de statu religionis ita scripsisse de
controversia eucharistię: "Una est (inquit) horum omnium opinio
corpus et sanguinem Christi spiritualiter, non corporaliter nec
ore, sed corde sumi, quando adversarii adhuc mordicus tueantur
substantiale, naturale corpus, ut gloriosum sedet ad dexteram
patris ab hominibus etiam impiis manducari" etc. Nec est tam
simile ovum ovo, quam est dissimile in eucharistię genuina
nostra sententia cum Lutheranorum confessione; tantum abest, ut
conveniamus, nisi me animus meus fallat, aut penitus nil ceu
stupidus senex intelligam. Utinam Sleidanus et disertius et
apertioribus hęc sonasset tibiis. At forte non conveniebat
historico theologissare. Nil igitur moror calumnias, quibus iam
pluribus annis premimur; sed gratię deo non opprimimur, etiamsi
adversarii acumine ac ingenio Chrysippi polleant. Simplex est
veritatis oratio et nostra confessio fidei analogie non
contraria. Precium operę tamen fuerit puras manus tollere in
cęlum ac indesinenter orare, ut Christus dei filius propter
gloriam nominis sui hoc iam diu ardens incendium restinguat.
Illi pro nobis, tametsi forte non omnes, minime orant, sed
maledicunt ceu desperatis hominibus, atque quo magis id faciunt,
hoc magis furiunt. Deus misereatur nostri et benedicat. Poro de
hoc satis nunc ad te. Cur te obtundo utilioribus incumbentem?
Quoniam expostulasti mecum, qui non scripserim iam diu. Ecce
habes ieiunum a vetere grammatico scriptum fusissime epistolium.
Tu politię tua indolata expumicabis. Servet nos Christus dei
filius, amen. Saluta tuam familiam in domino, in primis vero d.
Pellicanum, qui non minus atque ego cum sene Simone expectat
regnum dei, item et Gualtherum, Bibliandrum, Fabricium
reliquosque Christi athletas. Ora dominum pro nobis. Salutant te
nostri. Regius ex morte revixit etc.
^$Richenvillę 10. die aprilis 1556.
^$Tuus ex animo Erbius bacillo ....
<lz>[Adresse ...]: Eximio pietate et eruditione viro d. Henrycho
Bullingero, ecclesię Tigurinę antistiti primario, fratri
observando.

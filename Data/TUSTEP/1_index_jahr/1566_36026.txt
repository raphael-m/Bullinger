<nr>[36026]</nr>
<ae>Bullinger an Hans Rudolf Bullinger</ae>
(Zürich), 16. Februar 1566.
Zürich ZB, Ms F 37, 369. / Orig. (Aut.)
Gott mitt dir. Ich dancken dir umb das wildpret pastäten etc. und bitten dich, das du kein unkosten anrichtist, und wenn
dich gott ettwas beradt, das du nitt alles hinwäg gäbist. Behallt dir und diner Susanna<f1>Susanne Bullinger, geb. Keller.<fe> och; du muͦst nitt alles in uns
stoossen. Gott aber sye din lhon; ich wils och, wo ich kan, beschulden, bitten dich aber nochmalen, das du kein unkosten
anrichtist. J[unker] Hansen Petter danck mir trüwlich umb die citronen; gruuͤß mir inn und die sinen. Ich hab all
händ voll zuͦ schaffen, kan eben nitt under dem trottboum dannen kummen, biß ich gar zerknistet. Wer wol zuͦ schriben;
hab nitt wyl. Warten von dir, was du uns anzeigist von Schaffhusen.
Gott beware dich, Susannam, Elßbethili, all din huß. All unser volck grußt dich. Gott verlihe uns sinen sägen.
Sampstags  16. februarij 1566.
Der din H[einrych] B[ullinger].
Minem lieben sun Hansen Rodolffen Bullingern zuͦ Berg.

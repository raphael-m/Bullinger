<nr>[20239]</nr>
<ae>Franz Bonett an Bullinger</ae>
Mailand, 24. Oktober 1550.
Zürich StA, E II 361, 284. / Orig.(Aut.)
Laus deo semper per Yesum Christum, adi<f1>anno domini?<fe> 24. octobris 1550 in
Meylandt.
Myn underthenick wyllyg dyenst uns alles, was ich mytt leyb
und guͦt vermag,
alzytt zuͦ fur, günstiger w[erter] l[ieber] h[err]etc.
Ewer[n] brieff und schencki synd myr wordenn; des sagenn ich
euch dangk von
ganzem hertzen, sel und krefften. Woel gott, unser her, das
ich es verdyenen
mügij und künni. Eß hatt mych in hertzen gefrütt, ewer
gesondheytt und
tranquillitet; der her wels ewch lang bestetenn. New zytung,
so ewch von
Augspurg geschryben ist wordenn, han ich wol ferstanden.
Gott der her wel laßen
geschenn das pest und das gottes erenn ist. Ist ein gemeyner
sag, das dye
inquisition, die in Niderland und zu Antorff verkünd was,
sol wyder denen
genomen sayn in alle dyng. Geschey den willenn u[nseres]
herren. Dye keysersen
haben Africha, ein stettli in Barbarij, mytt gwalt gewonnen;
sagtman,
k[eyserliche] m[ajestät] ubergebs den Rodyßherenn<f1>Rhodosrittern.<fe>. De
Tridentino
concilio sagt man, das der popst wel nytt wyllyg seyn, sagt
er, man haby concilia genug gehalten etc.
So ir myr schribend, so schrybend Latine, ob ich euch schon
nytt kan e noch Latheyn schryben etc.
Gerechtikeytt ist hie zu Meyland gar dott. Gott erbarm syg
der armenn leüten.
Das in Engeland alle dyng in fryden synd und dye Kristi
gleubigenn sig ser
merend, das habend alle kristen gern gehürt; gott wels
weyternn in dye gantzi
weldt lassen komen. Verstanden, das Laelius in Saxoniam
concessit und das ir von
Frankfort bryeff von im wartend. Deus adaugeat illi suam
gratiam. Dye fergangen
tagen byn ich zuͦ Bolonia bey seynem fater gewest und vyl
mytt im von alerley
gerett. In summa iudicat et Laelium et sui similes insanie.
Deus illuminet eum.
D. Balthasar Alterius obdormivit in domino mense augusto
praeterito.
Hyebey eyn pekli; han ich von Venedig empfangen mytt
befelch, in ewch zu zu
schyken. So irs empfangen hand, so pitt ich ewch
undertheniklyg, last mich antwortt wyß.
Ich han eweri bryeff lassenn fil fromme l[eut] sehen; dye
grützen ewch allen und
die ewernn.    ["Volt.." unten an der Seite.]
Ich beger dysy wynter zu ewch zukomen; gott unser her las
geschenn, was im zu eren und uns zu nutz sey.
Ich han eyn dyerli, genent glir, ab contra faten beym molar,
alß ych gen Pergamo
kom, wyl ich in dem d. Gesner zuͦ schykenn. Das thyerli
ist lebendych; ich wet
in gern lebendyk geschykt han; aber eß ist nit wol moglich.
Pytt ewch, welt in
und allenn fi[delibus] C[hristi] grüss. Pitt ewch, welt also
mytt meyn schryben vergutt habenn. So ich ewch dyenen kan,
welt mych nytt
sparenn; werdend ir mych gutwyllig finden. Bene vale. In
orationibus tuiß
memento nostri, quia nobis praeparantur suplicia. Dominus
adsit nobus.
Inutilis servus C[hristi] et suorum
Franciscus Bonettus e Bergamo.
Dem wolgelerten hern d. Heynrych Bolinger, meynen günstigen
her zu    Zürych.

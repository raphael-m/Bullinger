<nr>[41111]</nr>
<ae>Johann Steiger an Bullinger.</ae>
Bern, 16. Dezember 1571.
Zürich StA, E II 360, 621. / Orig. (Aut.)
Hoch-unnd wolgelertter, frommer unnd wyser, insonders
gönstiger, lieber herr unnd guͦtter fründt. Nach ansagung
mines früntlichen gruͦsses unnd erbietung aller eren und
guͦtz schycken ich üch hiemitt ein vaß mitt win von Roll,
do
der halbteil üwer und der übrig halbteil wellindt den
übrigen minen herren, wie üch bewüßt, nach üwerm willen unnd
gefallen ußteilen. Bytten üch hiemitt, ir wellindt dyse
kleinfuog vererung zuͦ gefallen empfachen unnd üch sonst
aller guͦttwilligkheitt zuͦ mier versächen.
Wünschen üch ouch unnd den üwren allen ein zuͦkhünfftig
sälig jar von gott dem herren.
Datum Bernn  16. decembris 1571.
Ü[wer]
g[antz] dienstwilliger unnd guͦtter fründt
Johann Steiger.
Dem hoch-unnd wolgelertten, frommen unnd wysen herren herr
Heinrich Bullinger, vorständer der kylchen zuͦ Zürich,
minem
gönstigen, lieben herren.
Zürich.
Auf der Vorderseite ist von Bull vermerkt:
H. Rodolff Walthart,
H. Ludwig Lavater,
H. Wolffgang Haller,
J. Jörg Grebel.

<nr>[43085]</nr>
<ae>Tobias Egli an Bullinger.</ae>
(Chur), 8. Juni 1573.
Zürich ZB, Ms S 129, 17.
Gr. III, S. 428ff.
Als er gestern Abend nach der Predigt Bürgermeister Willi
wegen eines armen
Italieners aufsuchen wollte, wurde ihm von Mösli ("a Möslio
nostro") Bullingers
Brief samt den drei Exemplaren von dessen Schrift gebracht.
Willi lässt für das
ihm überreichte seinen Dank bezeugen, ebenso dankt Egli in
seinem Namen; das für
Campell bestimmte Exemplar kann erst nach dessen Rückkehr
aus dem Egadin
übergeben werden.    -      "Exemplum responsi Rhetici nuper
misissem, nisi me
morbus et adversissima uxoris valetudo esset remorata, quae
nuper ex infelici
partu varios cruciatus sibi contraxit et lecto penitus est
affixa. Satis amicum
mihi videtur hoc responsum esse, nisi quod exulibus nostris
per omnia non potest
arridere, eo quod digressus e iuris actione a causae
cognitione et eventu
dependet. Sed mirificum ius hoc esse non paucis videtur
extrema fortuna
stantibus liberum egressum ante polliceri et, si sontes
fuerint, nihilominus
dimittere, quos tamen lex divina non levibus de causis
videtur prohibere. Ego
quidem, omnia ex animi sententia ut illis cederent,
percuperem; sed vix dici
potest, quantum commoverint hae minae rusticos, quas quidam
in ministrorum
capita effundere vix forsan dubitarant. Putas autem fieri
potuisse, colendissime
pater, ut tam amicum responsum esset formatum, nisi remotis
turbis paucorum id
opera effectum esset? Utinam finis sit incommodorum istorum!
Sed et gravia
praemonet iustissimus deus, qui 5. et 6. iunii nocturno
tempore crebris terrae
motibus plurimas huius urbis aedes ita concussit, ut spondae
et grabati non
leviter arietare viderentur. Hoc in pluribus aliis pagis
Rheticis eisdem
noctibus accidit. Sic lapides commoveri incipiunt humanis
cordibus prorsus in silices abeuntibus.
-      Quid vero de Gantnero ac Mario, <gr>stilois</gr>
istis <gr> kai
mwrmois(?)</gr> nostris, fiat, iam antea tibi scripsissem,
nisi te ad nauseam
usque illorum memoria Rottmanniana iampridem divexasset.
Synodus nostra non
admodum frequens fuit, partim quod plures subveriti, ne
suspicionem quibusdam
importarent, quasi strigum instar turbas praesentes cupiant
et vellent
exasperare, partim quod Ingaddinenses pene omnes coeli
inclementia, quae tunc
temporis vehementissima oboriebatur, praepediti fuerunt. De
Mario tamen et
Gantnero, hominibus arrogantissimis, constitutum est:
quandoquidem pervicaces
et incredibiles esse pergant et synodum accedere non modo
non voluerint, sed et
ipsam, si fieri possit, e medio tollere suis artibus et
conviciis, quibus illam
in dies magis magisque gravant, conentur, ut primis
quibusque comitiis, quae
consueto ordine celebranda dominis veniant, amplissimo
Rhetorum senatui magno
studio deferantur novaque accusatio in illos instituatur,
qua aut in ordinem
redigantur hostes illi ecclesiae aut, ubi minus id synodus
impetraverit, omnem
illius auctoritatem tollant, litteras, privilegia,
confirmationes, diplomata
nostra, quibus Rhetorum concessu synodus nostra hactenus
munita fuerit, ad se
recipiant, utpote nihil neque auxilii nec authoritatis hinc
inde nobis
exspectandum. Sic pontificii nimirum nostri et sacrifici
triumphabunt, utpote
qui eiusmodi opem ac effectum sentiamus a magistratu nostro,
ut necessarius ac
laudabilis synodorum nostrarum usus inter nos intercidat.
Sed fratres aliter
facere nequeunt, qui singulis tantum annis semel e
longinquis regionibus
confluunt maximis sumptibus ac laboribus, qui deinceps, si
quid a nobis decretum
a magistratu confirmandum et efficiendum fuerit, omnes
susque deque habiti et
neglecti evanescant. Possimus facile hoc labore et hisce
sumptibus ceu pauperes
supersedere. Regant ipsi et sceptrum et ecclesiam, pari
nimirum dexteritate etc.
Instigavit Marius complures ex rusticis suis Rhucantiis, ut
sine fronte clament: 'Nolumus conventus ac synodos istas ferre amplius. Cur non
domi pastores
desident? Ad quid ita concurrant etc.?' Ad quid? Deum
immortalem, nimirum ut
exhaustos exportemus loculos ac in via ubique miseri
defatigentur. Parum his
tanguntur nostri illi nebulones, qui toti domi latitant ac
conquirendi studio
interim tenentur, dum nostra nos consumimus pro afflicta
Christi ecclesia. Nec
ullus tamen magistratus tanta pietate est erga deum, ut
patronos istos
haereticorum omnium dignis tractet modis; oscitanter patitur
scandalum, quod ab
istis in dies ponitur, cum neque nobiscum communicent,
conciones nunquam
frequentant omnemque religionem et ritus nostros odio
habent, quorum professores
tamen antea exstitere. Hinc colligit imperita multitudo: si,
qui pastores esse
debent, coetus sacros refugiant, quid nos igitur circa hoc
studium occupamur?
Hinc talis impietas, tanta dissolutio hanc rusticam urbem et
ecclesiam invasit,
ut verbis exequi vix possim. Hoc mecum testabuntur non
pauci, qui miserrimum
hunc statum deplorare quidem, sed immutare minime possunt.
Aequo diutius
connixerunt quidam contra latrantem suam conscientiam, qui
nunc quidem nobis
iterum videntur accedere ac Gantnerum deserere, sed rebus
ipsis desperatis et
suis honoribus tamen consulentes, quos saluti ecclesiae
praetulere. Tardius
anabaptista, qui filium suum privignum nuper transfodit
quique non minus quam
Frellus ille a Gantnero defensus fuit, pro patrone
proscriptus est. Egregium hic
educavit alumnum patronus ille se certe dignum. Frellus
antequam peperisset uxor
eius, recessit iterum alio, quasi nondum sit tutus. Sed
eventus edocet idcirco
id factum, ne cogeretur filiae suae lustrale officium a me
impetrare. Hae sunt
eiusmodi artes, quae nostris pulcre arrident, modo dolorem
nobis afferant, ex
quibus ipsi summam voluptatem capiunt.     -      Helvetii
nondum plene
responderunt; cum enim heri Möslius ille literas Badenses d.
consuli traderet,
tantae fuit humanitatis consul, ut in praesentia statim
illas aperiret. Sed
nihil continebant praeter significationem se nunc plene non
potuisse respondere,
cum plures eorum praesentes non fuerint, quorum praesentia
res ponderanda esset;
scripturos autem brevi responsum etc."
Anno 1573,  8. iunii.
(P.S.) "Miror, quid actum sit cum literis ad d. quaestorem.
Ni fallor, primo ad
Ioachimum Göldlium pervenerunt iterumque ad Ioannem
Casparem, quibus tunc simul scripseram."

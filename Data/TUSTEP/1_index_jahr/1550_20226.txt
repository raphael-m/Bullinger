<nr>[20226]</nr>
<ae>Johannes Gast an Bullinger</ae>
Basel, 4. Oktober 1550.
Zürich StA, E II 366,155. / Orig.(Aut.)
S. in domino, doctissime Heinryche, accepi literas tuas 3.
octobris et ago tibi
gratias pro novis illis rebus. Et ego mirari soleo, quod
nihil literarum ex
Lipsia acceperim; fortassis mittent ex nundinis Lipsensibus
Norimbergam et ex
Norimberga ad nundinas nostras. Etsi ex libris facile
coniicere licet, qualis
status ecclesia sit in Saxonia;  nam, ut mihi videtur,
Saxonia divisa est in
tres partes: sunt evangelici puri, sunt adiaphoristę,
sunt papistę, adde
etiam . . . . . tam partem, sunt Interimistę. Sic dominus
nos probat variis
modis et sectis ante diem suum extremum. Si aliquid librorum
vis emere, qui apud
nos prostant ex Magdenburgo, poteris in tempore; Wittenberga
fere nihil dedit et
mirum, cur id fiat. Scripsi et puto te accepisse literas de
rege Tuneti, quem
aiunt ex vulnere mortuum, et de aliis rebus, quę a doctore
quodam accepi, qui
nuper Augustę fuit. Duc Christophorus Wirtembergensis
accedit patrem; aliquid
novi instituit absque dubio, aut Udalricus dux aegrotat.
inisterium evangelii relinqueret
aut aliud quid institueret.
Mirari autem soleo, cur Gvaltherus, affinis tuus,
detrectarit reddere
Oecolampadiana in linguam Latinam, quum id promiserit non
semel et quum habeam
typographum, qui obtulit se velle omnia praeceptoris nostri
opera excudere,
quum/qui facile potuisset et labore nullo eo, quod
exercitatus in Zwinglianis
et voces illas in promptu habeat, quibus obscura essent
reddenda. Audio et
Lutheri opera de sacramento scripta iam sub prelum adornari,
et nos cessabimus
et ingrati erimus erga praeceptores nostros? Scribe ad
Myconium nostrum, a quo
hauserit dogma sparsum de Pelagianizante. Curabo literas
tuas probe; nam dabo
mercatori aut Francofordiano, aut ex nostris nundinis mittam
Lipsiam
commodissime ad d. Paceum, qui dein curabit Wittembergam
perferendas. Vale. Basileę  4.octobris 1550.
T[uus] Gastius ex animo.
Mittit tibi hos duos libellos Oporinus noster. Misissem m.
Gerbelii librum, si
commode potuisset iste ferre. Henrichus Petri dabit tibi
curatos* (* a.R.: eher
autores) istos modico pretio, sicut dat bibliopolus, vel, si
placet, describam
autores, quos eo in libro habet; nam maiorem partem habes,
scio. Habet epistolas
Ignatii et Philonis quędam Crematii Albini etc. Fortassis
hos autores prius
omnes habes. Vale iterum. Salutabis nomine meo Gvaltherum
cum Frisio, quem expectamus.
Dem eherwurdigen und wolgelerten herren herren Heinrych
Bullinger, lutpriester
zuͦ Zurich, mynem gunstigen herren zuͦ handen.
                Zurich.

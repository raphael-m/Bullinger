<nr>[21172]</nr>
<ae>Bullinger an Oswald Myconius</ae>
Zürich, 17. Juli 1551.
Zürich StA, E II 342, 262. / Orig.(Aut.)
S. D.  Quae de comitiis futuris 26. iulii celebrandis
scripseram, intellexisti, domine honorande et frater
charissime. Sed audi, quid interea acciderit. Bernates
vocati respondent ipsis non videri opportunum, ut propter
illam postulationem pontificis aut Caesaris celebrentur
comicia, et non ita pridem communibus receptum esse
declaratumque suffragiis, in quale consentiamus concilium;
nolle autem ipsos ei responsioni addere quicquam. Quamvis
autem nostrates noluerint quicquam mutatum, voluerunt tamen,
ut urbes periculosis illis temporibus semel convenirent et
amice de rebus omnibus conferrent, non tantum de responsione
danda. Quoniam vero Bernenses scripserunt se neminem
missuros, nostrates comitia etiam vestratibus et
Schaffhusianis renunciarunt, ne soli coeuntes sine
Bernatibus vicinis occasionem suppeditarent exultandi et
nescio quid suspicandi. Die zyt und löuff werdent uns
filicht leeren, das wir lieber zamen kummend, dann jetzund
beschicht. Institutum nostrorum optimum fuit et
saluberrimum; illine imprudentia an morositate negarint,
nescio. Haec tibi soli scribo ac nolo, cuiquam communices,
multas ob caussas. Ex Italia scribitur bellum et bellorum
turbas ita fervere, ut nihil atrotius factum fuerit in
hominum memoria. Duces Urbini et Ferrariensis et comes
Mirandulae aperte profitentur partes Gallicas. De Venetis
magna spes est et ipsos Galli partes sequturos. Constantiam
venerunt milites recta ex castris Mauricianis, qui idem
referunt de Magdeburgensibus, quod tu scribis, at de capto
Mauritio ne verbum quidem. Ago tibi gratias pro diligenti
scriptione. Salvi sint fratres et symmystae omnes, quibus
dices, min herren habind uß eehafften ursachen den tag
widerumb abgeschriben; dann diewyl den Bernern nitt gefellig
den tag zuͦ besuͦchen, habend min herrem fur guͦt
angesähen,
damitt man nitt meinte, worumb es beschähe, den tag
abzeschryben. Vale cum tuis omnibus. Festinantissime.
Tiguri  17. iulii anno 1551.
Tuus Bullingerus.
Ornatissimo viro d. Osvaldo Myconio, domino et fratri suo
colendissimo.  Basel.

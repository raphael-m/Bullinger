<nr>[42092]</nr>
<ae>Hans Liner an Bullinger.</ae>
St. Gallen, 10. Juni 1572.
Zürich StA, E II 351, 279. / Orig. (Aut.)
Laus deo 1572 ady 10. junio in St. Gallen.
Erwurdiger hoch- und wolgelertter herr, euch seye min
guͦtwillig dienst etc. Uff
2. dis sant ich euch den jungsten sampt ainer rotten
flahaden,- hoff, sey euch
woll worden. Was die cost, zaig ich euch mitt gottes hilff
in kurtzem an (han
die gen Winterthur an wirdt zur Cronen gesant). Hiemit
brieff uß Augspurg, darin
gelt, auch brieff uß Paris an min ge[nädige]n herren von Sax
mit pit, ir
gnaden mein willige dienst anzuzaigen. Wie es in den
Niderlanden stadt, werdt ir
vernemen; so vil hand mir mehr, das des duca d'Alba vetter
und sun gefangen
ist worden, in 4 stuckh gethailt; wolle gott, das in der alt
thiranisch fuchs
den bald auch bald bring. Arras söllen die Nasöwischen auch
inhaben. Der kunig
von Navera soll den krieg in sinem namen fieren; gott der
herr verliche gnad,
das alles zuͦ lob und ehr seines h[eiligen] namen dienen
möge. Amen. Ich
vernim, das die Pundtner nit ains solen sein, durch zöger
diß; mir hörend sunst
nuntz darvon. Auch werden die Lender<f1>Die drei katholischen Landorte Uri, Schwyz und Unterwalden (vgl. SI III 1298).<fe> die pundtsbrieff
fordren. Het sich bald
zuͦtragen das ain Eidgnosschafft auch gestrafft wurd. Gott
wölle es gnedig
verhietten. Amen. Meinem ge[nädige]n herren von Sax werdt ir
seine
brieff mit gwiser potschafft wissen zuͦ senden etc. Das
guͦt völchle, das ir uns
bevolhen, dem statschriber und mir, den hand mir ain guͦtz
hüsle kaufft umb 190
fl. Lasend euch die ewer grietzen, auch unsere lieben herren
predicanten,
statschriber, euch, den herrn Walther und andre. Damit dem
lieben gott in gnaden bevolhen.
E[wer] w[illiger] d[iener] a[llzit] Hannß Liner.
Dem erwurdigen und wollgelertten herren Heinrich Bullinger
dem öltern, der
kirchen zuͦ Zurich gethrewer diener, minem [er]ennden
geliebten herren,  in
Zurich.

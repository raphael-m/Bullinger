<nr>[24107]</nr>
<ae>Charles du Moulin an Bullinger</ae>
Tübingen, 20. April 1554.
Zürich StA, E II 356, 128. / Orig.(Aut.)
Salus in Christo.
Pastor et praeceptor venerande, heri mirum accepi gaudium de
tuis literis, sed breve; putabam ample responsum et
instructum in causam schismatis, de quo nihil inveni in
brevibus tuis literis. Sed tantum de epistolis insertis ti.
i. C.* (*a.R.: titulis iuris canonici ?), quae falso
coeperunt leges appellari, quum nec unquam fuerint
epistolae, et libri antiqui testantur non fuisse in libris
antiquis. Et ego in lectione publica falsi convici per 7
rationes. Oratio mea est tantum praefatio nova meae et
analyticae interpretationis C., quam nunc facerem excudi, si
typographum haberem. Quod ad marginem annotasti de
imaginibus, recte censes; ego ante 12 annos hoc a te didici
ex docto et pio libro tuo De origine erroris. (Hiezu a.R.:
"Fac tibi legi per unum e diaconis vel discipulis
scholae; mea legibilior quam tua, quam bene lego, et res est
talis, quam nemini hic permittere potui).
Quod a[d] literas legati regii, is significat se non posse,
quod illum rogassem; si quid aut facere aut indicare posset,
quo familiam ex Aegypto eriperem. Nihil ergo reliquum habui
nisi dolorem prolixarum (sed seriarum) mearum literarum,
quas ante duos menses missas per unum Rhetum (qui d.
Vergerio famulatus erat) periisse intelligo; illas non sine
periculo feceram scribi per unum e meis auditoribus, quo
doctis etiam apud te viris et ecclesiae communicari possent
ad iuvendam communem ecclesiae causam, in quam a fine
ianuarii .... summo multorum odio incurri. Primo
cavillabantur vocem meam, ut me excluderent vel ad
inferiorem gradum adigerent, quod facile in prima lectione
publica (etiam parum praevisa) tota academia congregata
profligatum fuit, et si a papatu flagellando incoepi,
quamquam scirem omnes fere professores papisticos esse. Ad
finem ianuarii desiderans communicare (ut in aliis ........
ecclesiis feceram), priusque rationem fidei reddere volens
adire Isemanum, is ultro venit et ultra tres horas soli
contulimus illo urgente ubiquitatem, me aperte reprobante et
omnia confutante ita, ut non haberet, quod adderet, nisi
ostentare pertinaciam. Ego in reliquo dicebam non esse
scindendas et opiniones de modo praesentiae, quum in verbo
dei et doctrina verbi consentiatur, nec esse aliud
expetendum ab ecclesiis. Ille contra. Ego quaesivi, quam
fronte tuam, Lausannensem, Genevensem, Neocomensem et
similes damnare posset ecclesias; ille subridens: non illas
solum, sed omnes, si omnes (ita ut vos) sentirent. Ego illi
in faciem dixi illum esse fautorem schismatis meque nunquam
commissurum, ut vestras (quibus sancte communicasse me dixi)
ecclesias damnem aut damnatoribus assentiar. Sic
discessimus. Die sequenti (quamvis arcanum colloquium
fuisset) tota et schola et templum fervebat me esse
Zvinglianum. Vocavi aliquot ex auditoribus meis et monui me
non esse Zvinglianum nec Lutheranum, sed christianum et
schismatis inimicum et solum schisma et ubiquitatem
persequi. Mox papistae cristas erexerunt et Lutheranos
applaudentes. Sed nihil effecerunt. In lectionibus meis in
primos ti[tulos] C[orporis] doctrinam papisticam acriter
insectabar dando etiam
........... enda. Differebam orationem illam pronuntiare, ne
nos liceret ex intervallo .....dere et ne impedimentum darem
exitui familiae, ut nunc ........ repulsam tot et 5
potentibus principibus datam, pronuntiavi et, antequam in
aulam mitterem, excudi feci, alioquin non fuisset impressa.
Mox enim, ut pronuntiavi, etiam e Lutheranis fuerat in aulam
questum, quod pericula a Caesare vel papa imminerent, nihil
prof  erunt. Tandem video me non defendere hic contra tot
hostes et invidos nisi excellentiae iurisprudentiae (quo
medio nunc utitur dominus). Ego enim convinco professores
iuris huius scholae et omnes advocatos Burgundiae et alios
hactenus a 20 annis sua imperitia decepisse principem
......... et eius(?) patrem. Quoties   cens... quaeritur
alio cessant. Ego vero vel bis in die legi et... . . . . et
analytice perficio, oportet eos mihi cedere. Ad querulam
epistolam d. principis acerrime et liberrime respondi,
expectabam, si fors ablegarer. Verum misit magnum magistrum
aulae, qui excusaret literas per inadvertentiam a principe
emissas et moneret tenere Isemannum pro bono viro. (Certe
literae tuae ad principem declarabunt illum schismaticum);
addidit, quod, si vellem communicare, non essem
excommunicatus. Ad istud ultimum nihil respondi, quia erat
ambiguum . . . . . . .  et secreto loquebatur. Voluissem
coram arbitris respondere. Certum est me nunquam
communicaturum cum schismaticis, nisi profiteantur se
desistere a schismate, hoc est alias etiam ecclesias
recipere, nec eorum excommunicationem curaturum; propterea
hic semper abstinui. Timens princeps, ne discederem, non
solum me consiliarium cum novo stipendio creavit, sed etiam
iussit mihi domum peculiarem dari . . . . . . . . .
professores mihi cedere. Dixeram enim (ut res est) alioquin
me discessurum. Timent papistae et Lutherani, ne domo
habita, in qua ........ omnes habebo commensales, quos etiam
privatim docebo, ne multum suae factioni decedat, ut certe
fiet, vel discedam; sic statui. Vale. Gratia et pax dei
tecum. Domino Pellicano, domino Bibliandro, domino Zvinglio,
Lavatero et aliis me commenda. Tubinge  20.aprilis 1554.
Tuus Carolus Molinaeus, mansionis incertior quam dudum.
Clarissimo et eruditissimo domino Heinricho Bullingero,
ecclesiae Tigurinae pastori fidelissimo et vigilantissimo.
Tiguri.

<nr>[18256]</nr>
<ae>Ambrosius Blarer an Bullinger</ae>
<od>Griesenberg, 13. Oktober 1548</od>
<vo>Autograph: Zürich StA, E II 357, 306</vo>
<dr>Bl. II, 747f. R.</dr>
<re> </re>
<tx>S. Ita vero iustissime comparatum est, ut, qui deo servire
libere nolunt, in mundo durissimam serviant servitutem. Existimo hoc ipso die
urbem a regiis collusione quadam cum nostris intercedente occupatam, id quod ut
piis hominibus felix sit et faustum, suplex peto. Germanus meus frater et ipse
heri sub cęnam huc se contulit; C[onradus] Z[viccius] hunc proximis diebus
suo discessu praevertit Arbonę moribundam sororem invisens, quam nunc plane
corporis vinculis reluxatam audimus. Ah quot Hieremiis nobis opus esset, qui
luctuosissimam istam calamitatem satis ac pro dignitate deplorarent, praesertim
quum lone atrociora quam quę nunc adsunt, quamquam atrocissima adsunt,
impendere omnes paulo prudentiores intelligant. Dominus, cuius misericordię
non est numerus, tantisper nos superstites conservet, dum iucundiorem faciem
rerum istarum cum nominis sui gloria videamus. Curio hic noster suos ipse tibi
conatus coram exponet, quos tamen ut fortunatiores habeat, tua quoque
commendatione apud Hallerum opus sibi esse intelligit; quam ne illi neges,
multum te obsecro. Ingenio est, quamquam plus satis libero, non tamen malicioso;
Mecęnas ipsius, cui certis rationibus devinctus fuit, priusquam Augusta
monstrosum hoc Interdecretum recepit, libertate rursus donavit, de qua re ipse
tibi coram.
^$Germanus meus frater reverenter te ac multis iubet salvere scripturus et ipse,
nisi valde nunc ex stomachi sui cruditate laboraret. Commendat se cum optima
nostra sorore tuis tuorumque sacris precationibus, quod ego inprimis facio. Quod
Christus apud alios regni sui pomeria profert, magna cum voluptate in literis
tuis legi, tametsi vehementer interim doleat, quod ob execrandam ingratitudinem
nostram tanta a nobis ignominia aufertur et posterioribus semper peioribus
agimus.
^$Ereptum sanctissimum virum Brentium ex leonis faucibus non tam sibi quam nobis
totique ecclesię Christi gratulor. Musculum, eruditum valde et pientissimum
virum, cum Gervasio nostro non vulgaribus domini dotis claro fac fratris mei
meisque verbis valde quam officiose salutes, inprimis tuam domum cum Anglis et
quęstore cęterisque nostri in domino amantibus, praecipue administris tuis
in opere domini. Bene vale, mi anime, venerande et charissime in domino frater.
^$Griessenbergi 13. Octobris 1548.
<un>Tuus Amb[rosius] Bl[aurerus].
<tx>
^$Wir wartend all stund usß Costentz, wie es ergangen seye. Ists hütt nitt
ingenommen, so beschichts hinacht oder morn; man acht, es seyen alls blind
practick, ouch der aidgnossen halber; die hat man sust im Turgöw vermant still
ze sin.
^$Ah der grossen blindthait, das man uff ains ainigen mans, des [Ecklis], truwen
ain sölich sach bewilliget on erleuterung, was die conditiones oder die aid sein
werd. Die kaiserlichen underhendler sind ouch nitt darum gefragt; ettlich habend
nichts darum wellen wissen. Summa: es ist unglöplicher jomer, darab alle
menschen billich sych entsetzen sollen; incipit enim a domo dei iudicium ipsius.
<lz>[Adresse:] Bullingero suo, valde quam venerando et
charissimo fratri. Tiguri.

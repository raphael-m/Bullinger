<nr>[39072]</nr>
<ae>Tobias Egli an Bullinger.</ae>
[Chur, nach September ] 1569.
Zürich StA, E II 376, 252. / Orig. (Aut.)
(Beilage zu ......
Prognosticum ex Armenia ad summum pontificem missum.
Sol mense septembri in signo libre concordantibus una
cunctis planetis. Cum sit sol in cauda draconis notat magna
signa rerum terribilium, hoc est aquarum diluvia, magnos
ventos, qui obscurabunt universum orbem ob terribilem motum
ac terrorem tonitruum et aquarum, quae exterminabuntur multa
aedificia et arbores. Quamplurimę vero valles
conglutinabuntur, et planities inde fiet, multę urbes
funditus desolabuntur, eo maxime in locis arenosis. Ecclypis
erit solis et lunę, quę durabit a 3. usque ad
meridiem eritque coloris ignei et rubri, qui significat
mortalitatem magnam gentium. In oriente erunt et occidente
multa bella, eritque universalis terrae motus. Maximę
gentium proditiones existent; morietur magnus monarcha. Post
diluvium autem non[n]ulli pauci superstites erunt, et illi,
qui supererunt, ditissimi erunt. Deus nobis concedet suam
sanctam manum. Millesimo quingentesimo sexagesimo nono.
(a.R.: 1569.)
Haec ex Armenia Romam missa sunt, Roma autem d. legato
nostro Petro Grantrye.
Eadem haec mecum communicavit d. d. Ruinella, qui a d.
accepit.
[Adresse fehlt.]

<nr>[24076]</nr>
<ae>Georg Frölich an Bullinger</ae>
Augsburg, 20. März 1554.
Zürich StA, E II 346, 289. / Orig.(Aut.)
S. D.  Quantum versionem librorum tuorum De gratia dei
attinet, paulo ante ex Neoburgo ad te scripsi sperans
literas meas ad te perlatas nunc esse. Sumptus Ionę mei
Hieronimo Papus Lindoviam destinabo; is haud dubie pecunias
secure et tuto Tigurum mittere potest. Tu cręditores meos
interim verbis levibus placato.
Doctor Gereon Sailer medicus dicit se ex urbe vestra filio
suo preceptorem esse nactum, qui iam ad ministerium
evangelicum in patriam revocetur, cumque animus mihi sit
Ionam meum per aliquot menses victui Geryonis committere et
cum filio ipsius in literis versandum tradere, te obsecro,
ut aut priorem pręceptorem diutius Auguste agere
permittas
aut quempiam alium nobis in locum ipsius ad nos dirigas,
cuius opera pueri instituantur. Cui pro laboribus suis nos
responsuri sumus.  Vale. Celerrime ex Augusta  20.marcii
anno 1554.
Tuus Georgius Laetus a Lömnicz.
Dem hochgelerten und fromen herren Henrichen Bullinger,
vorgeern<f1>Antistes.<fe> der christlichen kilchn Zurch, minem lieben herren
und frunnde.        Zurch.

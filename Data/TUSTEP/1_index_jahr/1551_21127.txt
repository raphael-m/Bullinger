<nr>[21127]</nr>
<ae>John Aylmer an Bullinger</ae>
<od>[Bradgate]<f1>Der Brief wurde am Hofe Henry Greys
verfasst, wo sich Aylmer zu diesem Zeitpunkt aufhielt;  vgl.
dazu unten Z. *** und die Briefe von James Haddon und John
ab Ulmis, Nr. *** und ***.<fe>, [Sommer 1551, nach 28.
Februar (Bucers Tod, unten Z. ***) und vor 11. Oktober 1551
(Ernennung Henry Greys zum Duke of Suffolk)]<f1>Aylmer
bezieht sich in diesem Brief noch auf Henry als "Marchio"
(unten Z. ***), während er im darauffolgenden Brief vom 23.
Dezember [1551] (Epist. Tigurinae, Nr. 127. S. 183f)
schreibt: "Londini, ex aedibus ducis Suffolciae, qui prius
marchio fuit". Es ist anzunehmen, dass ein Untergebener den
richtigen Titel Greys verwenden würde, im Falle Aylmers
(noch besonders, da er im späteren Brief großen Wert auf den
korrekten Titel legt. Das in Epistolae Tigurinae/Original
Letters angegebene Datum 29. Mai wurde wohl angenommen, da
am gleichen Tag weitere Briefe vom Hof Greys an Bullinger
gingen, und zwar von James Haddon [Nr. ***], John ab Ulmis
[Nr. ***] und Jane Grey [Nr. ***]. Auf dem Original ist in
Hand des 17./18. Jahrhunderts (wohl Johann Baptist Ott)
vermerkt: "Scripta (intra annos) 1551 (1554). Auf der Kopie
in Ms S75, 52r. vermerkte Simler: "ad xxix Mai 1551", auf 52v. dagegen:
"(Ottius vult hanc Epist. scriptam intra annos 1551-1554)", darunter: "Scripta est Epsit. circa Julim 1551".<fe> , <vo>Zürich StA E II 369, 190</vo>^&xKopie in Ms S 75, 52. Der Brief ist wichtig zur Datierung der Geburt von Jane Grey, da sich Aylmer unten Z. *** zu ihrem Alter äussert.^&x{ [Druck und Übersetzung: Epistolae Tigurinae, Nr. 126, S. 181f. bzw. Original Letters I, Nr. 216, S. 275ff.]
Cum omnia quae in nostros conferuntur beneficia, ad nos
quoque eadem pertinere existimare solemus, ornatissime vir,
merito sane me multis nominibus multum tuae humanitati
debere mihi persuadeam oportet. Primum quod hanc clarissimi
marchionis nostri familiam tuis longe doctissimis monumentis
illustrare, et optimis tuis consiliis in vera religione
retinere, omni studio, labore et diligentia contendas.
Multum enim (mihi crede) et Buceri sanctissimi viri, quem
vivum colebamus ut patrem, mortui autem memoriam
constantissime retinemus tanquam summi numinis apostoli, et
tuae etiam literae, quas ad illustrissimum herum nostrum
missitastis utrique, profuerunt tum ad illam quam amplexi
eramus religionis constantiam confirmandam, tum ad magis
magisque incitandum et incendendum eorum animos, qui vel
temporis diuturnitate remissiores, vel rei quam profitemus
satietate fastidiosiores, vel animorum levitate et
inconstantia negligentiores, coeperunt esse. Vestrae enim
autoritati cedendum gravitatemque sequendum esse semper
arbitrati sunt. Et quod ad me ipsum attinet, cum et illius
et tuas mihi semper dominus meus literas, quas a vobis laeta
sane fronte nunquam non accepit, tradiderit, me felicissimum
iudicare solebam, qui <gr> toioutwn twn keimhliwn</gr>
custos esse possem. Quoniam enim eas perlegi, toties cum
duobus charissimis Christi ecclesiae luminibus loqui mihi
videbar. Deinde singularis illa animi tui affectio, qua meam
discipulam complecteris, me cogit si nullo alio modo, at
saltem literis meis meam erga te observantiam profiteri.
Quid enim vel illi utilius vel marchioni gratius vel mihi
optatius praestari posset, non modo abs te, sed vel a
quoquam alio tanta doctrina et pietate praedito, quam ut ea,
quam pater amore ut filiam, et ego dilectione ut discipulam,
prosequor, eas vitae praeceptiones ex uberrimo sacri tui
pectoris fonte ad se dimanare sentiat, quibus ad bene
beateque vivendum perduci posset? Quam autem sint utilia
senum consilia ad hanc, qua iam ipsa est 14 annos nata,
aetatem moderandam et regendam, tu pro tua prudentia probe
iudicare potes. Nam ea aetate omnes, ut est apud comicum, a
labore sunt proclives ad libidinem, et facilius rerum
iucunditate et naturae corruptione ad voluptatem, quam Plato
<gr>twn kakwn delear</gr> appellat, praecipites feruntur
quam ad ea studia persequenda quae ad virtutis laudem
comparata sunt. Quanto igitur pluribus haec aetas laborat
morbis, tanto cum diligentiores tum etiam prudentiores
medici quaerendi sunt, ut quae naturae corruptione
aetatisque infirmitate illis insita sunt, ea optimorum
virorum industria, labor, et studium aut tollat aut corrigat
: nam ut luxuriantibus segetibus depastionem et
ferocientibus equis fraena paramus, ita hiis teneris animis
nec senum consilium nec gravium virorum authoritas deesse
debet. Praeclare igitur ab humanitate tua factum est, quod
hanc nostram Spartam tua prudentia ornare volueris. Quo in
argumento perrexeris, et illi quiddam utiliss[imi] et patri
eius gratiss[imi] feceris. Haec ad tuam humanitatem scribere
tum tuum singulare in meam discipulam studium, tum Iohannis
ab Ulmis integerrimi et doctissimi adolescentis,
importunitas me adduxit. Extimescebam enim te tantum virum
tam sedulo in vinea Chrisi occupatum interpellare: sed cum
ille pertinaciter insisteret, et tuam incredibilem
humanitatem predicasset, omnem pudorem et timorem ex animo
eieci. Aequo igitur animo et lęta fronte haec suscipe,
quaeso, et quicquid hic a me peccatum est, meo in te amori
et familiaris mei importunitati tribue. Vale, colendissime
vir, <gr>kai emoi autoscediazonti sugginwske</gr>.  Deus te
ad Nestoris ducat annos suae ecclesiae caussa.
Tuae amplitudinis studiosissimus, I. Aelmerus.
Reverendo in Christo patri, Tigurinae ecclesiae antistiti,
hae tradantur literae.
Bullingero.
Daneben v. Bull.s Hd.: "Ioan. Aelmerus Anglus."

<nr>[26149]</nr>
<ae>Alexander Vitrelinus an Bullinger</ae>
<od>Iwanowicz, 18. August 1556</od>
<vo>Autograph: Zürich StA, E II 338, 1520.
(Siegel...)</vo>
<dr>Wotschke, S. 53f.<dr>
<re> </re>
<tx>Omnipotens deus et pater aeternus domini et servatoris
nostri Iesu Christidignetur te per spiritum sanctum suum
conservare in vera filii sui agnitione, per quem nobis rursus
erecta salus et aeterna restituta vita, ut ne defatigeris in
promovendo aedificio ecclesiae suae. Fronte capillata (aiunt)
posthac occasio calva est. Quod cum ita sit, mearum quoque
partium esse duxi, ne hanc amicitiae nostrae occasionem, quae
mihi abs te oblata est, incuria negligam, frustra posthac
captaturus, si amissa fuerit. Quamvis enim de tua constantis
animi fortitudine nihil ambigam, quin eum, quem erga me coepisti
declarare, amorem me diutius tacente adhuc tamen lubens
retineas, verum enimvero mea interest, huic tam benigno fato
morem gerere, ut te praevium fidelis Achates sequar. Neque vero
hic animus fuit, Bullingere doctissime, te levi hoc et succincto
in procinctu scripto compellare. Volui enim et adhuc animus est
ad tuas, quas ad me per nostrum Lysmaninum dedisti, literas
copiosus respondere, quo possis quoque mentem meam de his
quaestionibus cognoscere, quantopere ad tuam accedat. Caeterum
hoc quum tam subito expedire non potuerim propter istorum
nunciorum subitam profectionem, hoc, quod tibi mitto, scriptum
Lysmaninus extorsit planeque renuentem compulit. Quod cum nihil
praeter salutes continet, salute quoque finiendum duxi longa et
fastidiosa missa excusatione. Valebis itaque, Bullingere
humanissime, meque, qui tuum totum pectus amplector, in
fraternum amorem christianamque consuetudinem recipe. Cumque
istic in pace sis, nos, qui hic propter evangelium tumultuamur,
precibus apud coelestem patrem adiuva. Etiam atque etiam vive et
vale.
^$Ex Iwanowicze 18. d[i]e augusti anno 1556.
^$Der herr Lysmaninus wil, das ich auch ein mal dteusch schreibe,
welches mus zue gelegener zeit geschehen.
^$Frater in Christo deditissimus Alexander Vitrelinus, ecclesiae
Pinczoviensis minister.
<lz>[Adresse ...]: Praestantissimo et doctissimo viro d. Henrico
Bullingero, pastori ecclesiae Tigurinae praeci[p]uo, domino et
fratri in [Ch]risto observandissimo. (Darunter von Bull. Hd. die
Bem.: "Polonicae literae octobris mense 1556."

<nr>[44089]</nr>
Nachschrift:
<ae>Bullinger an Tobias Egli.</ae>
[zu: 22. Oktober 1574.]
Zürich StA, E II 441, 703. / Orig.(Aut.)
Ego non tantum torqueor, mi Thobia chare frater, calculo,
sed miserrime vexor
perpetuis vesicae et urinę doloribus et acerbissimis
difficultatibus. Haec
enim nunc plane cruenta est, nunc crassissima et viridis,
graminis instar, nunc
aliis tincta vix effluit coloribus. Sunt et crebri capitis
dolores et totius
corporis viriumque dissolutiones. Interim tamen gaudeo his
me meis familiaribus
et plus quam familiaribus morbis paulatim consumi, ne cogar
patriae excidium
videre, quod nimis propinquum esse metuo. Sed cogar forte
plura, quam velim,
videre; fiat voluntas domini, quae semper est sancta et
bona. Hunc oro, ut mei
omniumque nostrum misereatur.  Licet vero imbecillis sim et
quotidie accedant
senio incommoditates, nihilominus tamen indesinentibus
exerceor laboribus.
Quibus ut dominus benedicat, mecum orabis dominum. Iterum
vale. Haec ad
appendicem tuae epistolae adiicere volui, ut scias, qualis
mea misera sit
conditio etc. Domino laus et gratiarum actio etc.
[Ohne Dat., Unterschr. u. Adr.]
Bullinger an Tobias Egli.
[zu: 22. Oktober 1574.]
Zürich StA, E II 441, 703.
Gr. III, S. 507.
Ego non tantum torqueor, mi Thobia, chare frater, calculo;
sed miserrime vexor
perpetuis vesicae et urinae doloribus et acerbissimis
difficultatibus; haec enim
nunc plane cruenta est, nunc crassissima et viridis graminis
instar, nunc aliis
tincta vix effluit coloribus. Sunt crebri capitis dolores et
totius corporis
viriumque dissolutiones. Interim tamen gaudeo his me meis
familiaribus et plus
quam familiaribus morbis paulatim consumi, ne cogar patriae
excidium videre,
quod nimis propinquum esse metuo; sed cogor forte plura,
quam velim, videre.
Fiat voluntas domini, quae semper est sancta et bona; hunc
oro, ut mei omniumque
nostrum misereatur. Licet vero imbecillis sim et quotidie
accedant senio
incommoditates, nihilominus tamen indesinentibus exerceor
laboribus, quibus ut
dominus benedicat, mecum orabis dominum. Iterum vale. Haec
ad appendicem tuae
epistolae adiicere volui, ut scias, qualis mea misera sit
conditio etc. Domino laus et gratiarum actio etc.

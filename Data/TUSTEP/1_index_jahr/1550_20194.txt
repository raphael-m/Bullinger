<nr>[20194]</nr>
<ae>Johannes Haller an Bullinger</ae>
Bern, 24. August 1550.
Zürich StA, E II 370, 225. / Orig.(Aut.)
S.  Principio multas maximasque tibi debeo et habeo gratias
pro reliqua
Decadarum tuarum parte; percurri eam his diebus, quanta per
negocia licuit
diligentia, inveni piissima doctissimaque omnia et ingentem
locupletissimumque
locorum communium thesaurum, plurimum sine dubio et mihi et
aliis studiosis
profuturum; dominus te diu servet ecclesiis nostris, ut et
nos tuis sanctis
laboribus instructi eas fideliter aedificemus in domino!
Deinde simul quoque
gratias ago pro literis illis et Bl[aureri] et Vad[iani] ad
nos
missis, quas hic remitto. Perge, obsecro, deinceps quoque
nobis significare, si
quid rerum novarum acceperis; sumus enim hic conclusi
Alpibus in angulo
Germaniae, ut non aliunde ea ad nos perferantur quam vel ex
Tiguro vel ex
Basilaea. Basilienses autem novitates ut plurimum fallunt,
ita non magnam apud
nos fidem merentur. Nos ex Gallia nihil habemus in
praesentiarum novi.
Dissidium inter nostros et Genevenses me valde torquet;
audio enim Genevates
indignissime ferre constitutionem et exactionem nostrorum.
Der handel ist
uffgschlagen zuͦ recht uff den 2. novembris. Wie ich aber
hör, wirt man allein
darumb, ob min herren schuldig syend, inen hierumb deß
rechten zuͦ sin; dann si
vermeinend, si syend si nitt schuldig, diewyl si allein in
irem gepiett die täll
ufglegt habind. Genevenses meinend, si syend nüt schuldig.
Ita Sathan subinde
serit dissidia inter evangelicos, quos non conveniebat modo,
sed et necesse erat
esse coniunctissimos et unitissimos.
Audimus hic causam Wedischvilensem transactam. Cupimus scire
quibus conditionibus. Si quid habes certi, scribe.
Lausannenses nihil hic impetrarunt. Remisimus eos ad
senatum, cuius authoritate
mutata sunt colloquia, non ut ipsi dicunt abrogata, ut, si
placeat ei, eiusdem
authoritate pristinae formae restituantur. Senatus
indignissime tulit eorum
instantiam reque infecta dimisit eos. Viretus in suis ad me
literis non obscure
se prodit: non posse constare disciplinam ecclesiasticam,
nisi pirvatae fiant
inquisitiones fidei. Ita non confessionem modo habebimus
iterum privatam,
sacerdotalem et auricularem, sed et novos haereticae
pravitatis inquisitores.
Vide quid ab his hominibus expectandum, nisi coherceantur.
Iam Genevae instituta
est illa inquisitio. Sed videbimus, quod valde metuo,  alios
quam boni illi viri
expectant fructus. Dominus det nobis spiritum humilitatis,
ne plus de nobis et
ministerio nostro praesumamus quam conveniat.
Audio, qua de causa Theodorus Marcellus Tigurina cesserit
ditione; sed is ipse
Brugas se contulit, qui eum recipere non ausi sine dominorum
nostrorum consensu
eum huc remiserunt; fuit ergo hic, sed clam me et Musculo,
quibus tamen est
notissimus ad familiaritatem usque, et impetravit a senatu,
ut hospitii iure
illic ad tempus frui possit, veritus sine dubio, ne illius
nos conatibus
resisteremus. Audio eum a fide dignis ipsum omnem culpam
reiicere in
concionatores Tigurinos, quod illic manere non potuerit.
Sunt boni quidem viri
Schertlius et ipse et Oetingensis comes, et quotquot illis
similes, interim
tamen sanguinarii et pensionarii parvi facientes civilem
pacem et tranquillitaem publicam.
Postremum devenio ad Mangoldi negotium, de quo tu etiam in
postremis tuis. Iuvi
illum, quantum potui. Quaestor non erat in urbe; profectus
est enim ad thermas
quasdam in nostris Alpibus sitas et cum eo etiam Eberhardus
noster. Hagio ergo
illum commendavi, qui commodum hoc tempore consule absente
consulis vices
gerebat. Praestitit is suum officium ita, ut, quicquid
superfuerit de bonis
defuncti, sive libri sive vestes sive etiam debita adhuc
quaedam,  totum hoc et
Mangoldo et Froschouero sit concessum, ea tamen conditione,
ut vades dent sive
fideiussores, quod, si qui venerint alii intra anni spacium
creditores, qui
probare possint se plus iuris in his reliquiis habere, quam
illi habeant, illi
ea iterum reddere velint. Super qua re me rogavit Mangoldus,
ut pro ipso et
Froschouero fideiuberem, quod utique facere eram paratus,
modo mihi non esset
cum quoquam iure contendendum, si forte quis venerit alius
creditor; nam ut
earum rerum gerendarum sum expers, ita sine offendiculo
ecclesiae meae, cuius
ante omnia mihi habenda ratio, facere non possem. Ab hac
vero molestia cum ille
me liberum pronunciare non posset, tale coepit consilium: se
et libros et
vestes et pecunias adhuc apud debitores extantes hic
relicturum sub bonorum
virorum custodia usque ad terminum anni, qui erit post octo
menses iuxta
statutum urbis nostrae. Si ergo quis interea probaverit se
plus habere in haec
iuris, quam vel ipse vel Froschouerus, bene; si nemo venerit
aut haec
probaverit,  tum se omnia posse sine remora auferre, quae
supersunt. Hoc egit
ipse, et quamvis ipse omnia tibi melius et plenius referre
potuisset, petiit
tamen, ut summam omnium ad te perscriberem, puto propter
Froschouerum, et
inprimis ne hoc intermitterem, das in dem brieff den min
gn[ädige]
herren an inn und Frosch[ower] gschriben, werde gedacht
etwas baren
gälts, das verhanden, das aber nitt sye, und sye imm
schryben geirret; dann kein
bar gält verhanden sye, sonder allein buͤcher, kleider und
schulden. Dann ob
schon bar gällt gsin were, so habe man doch uß demselben und
uß dem hußrath die
hieigen schulden bloß mögen zalen, deren bis uff 230 lib.
gsin sind. Das mögend
ir auch Froschoweren anzeigen. Vale in domino foelicissime
cum omnibus tuis,
quos ex me meisque omnibus plurimum salutabis. Musculus
scribit ipse. Bernae  24. augusti 1550.
T[uus] Ioan[nes] Hallerus.
[Adresse fehlt.]

<nr>[20068]</nr>
<ae>Oswald Myconius an Bullinger</ae>
(Basel), 18. März 1550.
Zürich StA, E II 336a, 310. / Orig.(Aut.)
S.  Commodum legi decumbens secundum Decadis 3. sermonem, et
satis me consolatus
est in misera hac et lamentabili vita. Iam iterum aliquot
diebus domum non
exivi, non uno morbo gravatus, sed multis et eis gravibus,
inter quos tamen
pręcellit surditas. Bone deus, quę molestia hęc!
Orabis itaque dominum pro
me, ut aures mihi reddat, nisi placuerit aliud. Hoc uni
tibi, quamvis res non
queat esse diutius clam; nolim tamen te esse authorem
divulgandi. Placent
reliqua, quę vidi in tuis sermonibus ita, ut agnoscam te
multiscium, gratia
multa praeditum et exercitio scribendi tritum. Dominus in te
omnia adaugeat teque servet quam diutissime incolumem.
Iuvenis, qui has reddit, hactenus a nobis mea intercessione
receptus,
sustentatus ac institutus est. Rectissime se gessit, in
literis profecit et
prorsus inculpabilis est; velim igitur habeas commendatum,
si qua in re tua opera sit opus illi.
Novum: venit medicus cęsarianus
^&x zu den kaiserlichen Hofärzten findet sich einiges in der Vesalius-Biogr. von Moritz Roth, z.B. (außer Vesalius selbst) Cornelius Barsdorpius/Baersdorp und Nicolaus Florenas; weitere Namen dort S. 203. 206. Siehe auch Mameranus, Catalogus familiae totius aulae caesareae [...] (Stand 1547/48), Köln 1550. ^&x{
Spiram, dixit se novam in corpus illius
immisisse animam; hinc certum, quod intra sex annos nullus
gravis morbus sit
ipsum invasurus. Cogita verborum absurditatem et divina.
Tantilla scribere
volui, ne nihil scriberem. Vale mei memor. Gvaltherum
salutabis nomine meo.
Theodorus, credo, sepultus est; Pellicanus vivit, sed non
mihi. Basileę ex
grabato valetudinario, ut sic dicam,  18. martii anno 1550.
Tuus Os[valdus] Myconius.
D. Heinricho Bullingero doctissimo, in domino suo.
           Tig[uri].

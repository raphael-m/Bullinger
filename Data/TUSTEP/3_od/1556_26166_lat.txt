<nr>[26166]</nr>
<ae>Bullinger an Heinrich Bullinger d.J.</ae>
<od>Zürich, 1. September 1556</od>
<vo>Autograph: Zürich ZB, Ms. F59, 316.
(Siegel...)</vo>
<dr> <dr>
<re> </re>
<tx>S. D. Mense aprili circa maium scripsi bene longas ad te
literas, Heinryche fili. At 1. iulii a te scriptas circa medium
augusti per Sangallenses mercatores accepi, ex quibus
intelligere non potui, an acceperis meas. Dicis quidem 10. maii
ad me dedisse literas per Nerobergensem nuncium; ego vero nec
literas vidi nec nuncium. Interim Barptolomeo Steckio
Sangallensi pro tuis illis prioribus solvi batios 3, pro meis 3,
nunc pro ultimis tuis iterum tres. Vides in re exili excrescere
sumptus. Nisi ergo res admodum necessaria sit, propter quam
scribas, differas volo; in rebus necessariis liberum tibi volo
scribendi munus.
^$Quoniam vero dubito, num priores meas acceperis, repetam ex
iis, quae adhuc memoria complector et quae me urgent. Summa est:
non sum ferendis illis sumptibus, quos tu facis. Dedi
Froschovero tibi dandos aureos 20 aut libras 40; eidem dedi
libras 10 acceptas a te in viaticum. Uxor Burcheri dederat tibi
4 libras. Rursus annumeravi in nundinis vernis Froschovero
libras 38 et 3 ß, pro libris etiam 4 libras. Haec si in summam
collegeris, faciunt libras 94, vier libras minder dann 100
libras. Haec inquam in medio hoc anno pro te exposui; iam si
totidem exponendum his nundinis, pertingent sumptus ad aureos 90
vel 100. Tu vero nosti filiabus tribus quotannis exponendas
libras 60. Ubi Christophorus? quantum pro illo putas exponendum?
Dandum est et Ioanni Rodolpho. Praeterea magnos sumptus facio in
re domestica. Iam, si stipendium supputem et reditus meos non
ascendent ad libras 700 annuas. Supputa tu iam in digitis (si
ita perrexeris), an non ad inopiam me brevi redacturus sis aut
compulsurus, ut in meo senio me gravem aere alieno et reliquos
liberos negligam in te unum potissimam partem profundam.
Caeterum non profundam. Dixit ergo me tibi daturum aureos 45 in
annum et, si omnino videro te frugalem et necessitate compulsum,
addam 5, ut habiturus sis 50. Me wil, kan und mag ich nitt
gaŁben. Darnach wüß dich ze strecken. O was guͦter, redlicher
gesellen muͤssend sich mit minder behälffen; sind ouch lüt und
werdent eerlich, fürnemm lüt. Memor ergo horum vide, ut te
contrahas. Video te immemorem esse nostrae institutionis, quam
tibi tradideram, neque tu mihi, cum Argentinae esses et
postulares, ut te mitterem Wittenbergam, haec pollicebaris, sed
referebas ex Anglis fide dignis hominibus didicisse te minori
sumptu Wittenbergae quam Argentinae vivere posse. Angli ita
vivere et honeste quidem potuerunt; quare tu non potes. Nostris
stipendiariis amplissimus magistratus pendet aureos 40. His
addunt fere de suo 5 vel 10 ut plurimum, ut in supputationem
annum veniant aurei 50. Ac honeste vivunt. Sed de his satis. Du
weist an das min vermögen und min schwerre hußhallt ac revera
meam pauperitatem, si conferantur res meae cum aliis. Proinde
frugalis sis.
^$Multis agis mecum in postremis tuis 1. iulii datis, ut
permittam tibi honorificum magisterii gradum oblatum recipere
neve horream sumptus. Dicam, quod sentio: non admodum horrerem
sumptus, si prece 10 aut circiter aureorum perfici aut absolvi
posset. Aliud, est, quod magis vereor, ne in promotione abiurare
cogaris veram fidem et doctrinam de sacramentis aut certe
polliceri te nolle docere doctrinam Zvinglianam. Si peterent, ne
dogma haereticum sequereris, non difficilem me preberem; libere
enim haereses omnes abiurare debemus. Caeterum, si promitteres
te non docturum nisi secundum dogmata Wittenbergensis ecclesiae,
quomodo rediens in patriam hic ecclesias docere aut in patria
tua cum utilitate et honore vivere posses? Praesertim, si
assequare hostem, qui tibi obiiciat indignum te esse, qui doceas
in hac ecclesia, quum Wittenbergae ipsam abiuraveris. Vide,
qualem nunc tibi gradum struxisses. Alioqui, si libertas tibi
non praeripiatur, si nullo obstringaris voto iniquo, [me] non
adeo difficilem praeberem; sed tamen non video, cur hic gradus
tantopere sit tibi expetendus. Utinam alioqui in artibus,
linguis et bonis literis aliquid praestare possisŁ Gradus
interim non aspernandos in artibus arbitror, in theologia nihil
moror, imo non probo etc. Fortassis in promotione ad artium
titulos moderatius agunt, iuvenes obstringunt, cum non sit
professio theologica, ut hic minus forte sit periculi. Si igitur
permultum de mea facilitate et bonitate confisus gradum sine
periculosa huiusmodi obligatione assequtus esses, fortassis non
inique ferrem.
^$Tempus et horam nativitatis tuae assignarem nunc, nisi
subolfacere viderer, in quem usum postulares. Volebas tibi
nativitatem tuam componi et fata conscribi scilicet. An ignoras
deum prohibere huiusmodi observationes? Superstitionem sectantur
et peccant graviter contra dominum, quotquot sibi hic indulgent.
Componant ... nativitatem Esau et Iacob aut aliorum gemellorum,
quorum maxime dispar est exitus. Läg din zyt an andere, nützere,
bessere ding, ne defoedaveris synceram religionem et fidem tuam.
^$Valemus omnes bene per dei gratiam. Frater meus, patruus tuus,
revaluit utcunque. Zvinglius prole mascula auctus est mense
iulio. Vindemiam speramus mediocrem, sed praestantissimam.
Dominus benedicat nobis.
^$Ex Italia venientes narrant pontificem pepulisse Columnenses ac
oppida et agros ipsorum nepoti suo ex fratre dedisse, quem et
creavit ducem Paleanum. Eiectos confugisse ad Caesarem et
principis Florentini tutelam et assertionem, qui parato ex
Neapoli et Thuscia exercitu recuperare voluerit amissa; sed
pontificem iusto instructum exercitu auxilioque Gallorum
suffultum proflixisse Caesareanos. Unde curentem bellum inter
Caesarem et pontificem oriturum ominantur.
^$Certo redduntur literae, quas mittis ad Ernestum VoŁgeli
Lipsiam, per Sangallum. Si itaque putas aliquid necessarium, vel
ut ad has respondeas aut aliud nuncies, Lipsiam mitte ad
Ernestum; dabit ille Gaspari Steck, qui mittet Sangallum
Barptolomeo Steck. Si gradum magisterii suscepisti, vide, ut et
literas testimoniales accipias.
^$Ex tota familia nemo me est infirmior et aegritudinibus magis
obnoxius; nam mire torquent capitis dolores. Vide ergo, ut bene
colloces, quod residuum est temporis, ut me mortuo non indigeas
iis, quibus nunc carere aegre potes, eaque nunc assequaris
facilius; postea non assequeris.
^$Wenn du wol und eerlich dich halltist, studierst, das du ettwas
kanst, muͦst saŁhen, lieber sun, das ich thuͦn vil mee, weder
ich schier mag. Aber übertrybs dann nitt und hab minen und des
übrigen völcklis ouch raŁchnung. Time deum. Sis humilis et
tractabilis, ora sedulo, sancte vivito, in discendo sis
diligens. Vale, chare fili. Salutat te mater, salutat
Christophorus pistor, salutant sorores quinque et te ad virtutis
studium excitant.
^$Tiguri 1. septembris anno 1556.
^$Saluta d. Melanchthonem, cui, ne odio[sum] sit aliis, non
scribo. Salvi sint Collini et tui contubernales.
^$H. Bullingerus.
^$Diewil wir filicht nitt so komlich me bottschafft me habend,
hastu hie von minen und des muͤterlis wägen ein guͦtjar uff 57.
jar und ein nüwen behemisch (schickend dir die 2 meyteli) deren
man hie für vil tusend guldin müntzt. Das Bridli schickt dir den
Bonouier zum guͦten jar. Gott gaŁb dir vil guͦter jaren.
<lz>[Adresse ...]: An Heinrychen Bullingeren von Zürych uß dem
Schwyzerland, jetzund zuͦ Wittenberg in Saxen, sinem lieben sun.
[Wi]ttenberg. [Notizen von d. Hd. H. Bull. jun.s:]1556
septembris. In nomine domini.

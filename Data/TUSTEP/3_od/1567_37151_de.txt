<nr>[37151]</nr>
<ae>Johann Steiger an Bullinger</ae>
Bern, 15. Dezember 1567.
Zürich StA, E II 360, 597. / Orig. (Aut.)
Min früntlich gruͦß mitt erbietung aller eren, liebe unnd
guͦts zuͦvoran, wolgelertter, frommer, insonders gönstiger,
lieber herr. Ich dancken üch gantz früntlich deß vilfalten
früntlichen zuͦschrybens, so ir mier für unnd für thuͦndt,
ouch der erlichen schencke und gaab, so ir miner kieben
hußfrouwen zuͦgeschyckt, mitt erbietung, semliche lieb, er
unnd guͦttat umb üch unnd die üweren jederzytt ze
beschulden. Sodenne wüntschen ich üch ein guͦtt,
glückhafftig unnd frydsam jar unnd schycken üch hiemitt ein
kleine gab mitt bytt, ir wellint also für dißmal wol
verguͦtt han. Der üwer ist zeichnet, die übrigen ghörendt
mynen g[nädigen] unnd lieben herren Wolffgang
Haller, h. Lavater, h. Zwingli, j[unckher] Gerg Greboldt^&xGeorg Grebel^&x{,
minem alten schulherren unnd gesellen. Nüwer zytung halb
handt wier gar nützit, dann das, so min lieber herr gfatter
Johans Haller üch zuͦschrybtt.
Bevelchen üch hiemitt gott dem almechtigen; der wolle üch in
gesundtheit unnd langem läben erhaltten.
Uß Bernn  15. decembris 1567.
Ü[wer]
a[lzitt] dienstwylliger Johann Steiger
scripsit.
[ f. 606] Dem hoch-unnd wolgelertten, frommen unnd wysen
herren herr Heinrich Bullinger, vorstän[der] der kilchen zuͦ
Zürich, minem g[nädigen]lieben herren,
zuͦ handen.

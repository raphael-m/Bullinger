<nr>[40013]</nr>
<ae>Edouard de Thienes an Bullinger.</ae>
Heidelberg, 7. Februar 1570.
Zürich StA, E II 367, 421. / Orig. (Aut.)
Clarissime vir tanquam pater honorande. De mea erga te
benevolentia ac potius observantia deque meo in perlegendis
libris tuis studio ac demum de summa dei erga me meamque
familiam misericordia pauca his ad te literis scribam, pater
mi plurimum observande, tum ob corporis infirmitatem tuam
etiam, qui egregius medicus Pigafetta noster, qui, ut spero,
has meas literas perferet, haec omnia abunde et feliciter
tibi significabit. Hoc tantum dicam in praesentia me tibi
plurimum debere et semper esse debiturum, et si quando mea
operas uti volueris, rem mihi gratissimam facies. Deus
optimus maximus diu te incolumem servet pro amicorum
consolatione bonorumque omnium utilitate. Vale meque ames et
mei in orationibus tuis non immemor sis.
Heidelbergae die 7. februarii anno 1570.
Tuus uti filius Odoardus
Thyenaeus, Ciconiae comes.
Clarissimo viro domino Henrico Bulingero, ecclesiae
Tigurinae pastori dignissimo tanquam patri honorando.
Tigurum.
Vermerk v. Bull.s Hd.: "Odoardus Thyenęus, Ciconiae comes
Vicentinus.1570."

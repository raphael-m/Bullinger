<nr>[29052]</nr>
<ae>Matthieu Coignet an Bullinger</ae>
<od>
Solothurn, 2. April (1559).
<vo>Zürich StA, E II 368, 424. / Orig.
(Aut.)
S. Tuas accepi literas scriptas 27. martii.
Imperator foedus iniit cum Turca satis iniquis conditionibus.
De pace inter regem et Hispanum nihil adhuc certi.
Omnia cum Anglo sunt transacta.
Caletum manet in regis possessione; sed quo faciliorem se praebuit rex, eo praefractiores et difficiliores fuerunt Hispani.
Eam ob rem, ne rex intercipiatur dolis adversariorum, iussit, ut pro defensione regni sex millia Helvetiorum peterem et aliquot insignia pro Pedemontio.
Principum animi sunt in manu dei,
qui novit tumultus maximos convertere in bonum.
Illi sit gloria.
Nepotum pape iactantur infinita crimina; ipse in hidropisim incidit.
Uxor te salutat et gratias agit pro sollicitudine, quam sumis de filio.
Salutabis d.d.
Martirem et Galterum.
Bene vale.
Sol[uturi] 2. aprilis.
                                           Tuus ex animo, quem nosti.
Nihil praetermittam, ut hospes Ciconie sponsione liberetur [et] solvatur, quod legatus Danorum mutuo accepit.
Amplissimo senatui scribam, ubi quid habuero dignum illorum oculis.
Dominus illis benedicat.
An herren Heinrichen Bullinger Zürich zuͦ handen.
(v.a.Hd.)

<nr>[21076]</nr>
<ae>Anne Hooper an Bullinger</ae>
London, 3. April (1551).
Zürich StA, E II ..., ...
Zur.lett. III, S. 107f.
Ep.Tig. III, S. 68f.
Orig.
Viro doctrina ac pietate insigni domino Henrico Bullingero,
Tigurinorum ecclesie pastori vigillantissimo, Anne de
Tserclas<f1>t'Serclaes? Evtl. konsultieren: André Monteyne: T'Serclaes. Une famille bruxelloise, [Brüssel] 1987.<fe> S. D.
Accepi literas tuas, vir christianissime, quibus veluti in
speculo, quantum pro nobis sis sollicitus, conspexi. Etsi
vero me tuę tam singulari in nos amicitię gratiis
persolvendis longe inparem agnosco, agere tamen non desistam
immortales deum ac patrem domini nostri Iesu Christi precata
ex animo, ut, quod hac in parte praestare non possum,
habundantissime penset. Causam vinculorum domini Hoperi
tantisper per me non rescies, donec illi tuas litteras
communicavero, quod nunc minime licet; abiit enim mox, ubi
solutus fuit, in suum episcopatum. Non dubito, quin ipsemet
tuo desiderio sit satisfacturus, postquam illud compertum
habuerit, atque id quidem mihi valde commodius videtur, quam
si eo inconsulto hoc tentarem. Quia vero percontaris,
quomodo Rachel filia mea adolescat, officii mei esse
iudicavi nonnihil de illa scribere. Inprimis scito illam
esse Anglici ydiomatis peritam, tresque iam menses
effluxisse, ex quibus formulam actionis gratiarum edocta,
decem precepta, orationem dominicam, symbolum apostolicum,
una cum primo atque secundo Davidis psalmo memoria tenet.
Iam quia fere omnium litterarum characteres agnoscit,
instituitur in cathechismo. Si Germanice scribere scirem,
manum calamo admoverem frequentius. Verum si filium tuum in
angliam venire contingat, maior dabitur copia cum scribendi,
tum paternum tuum in nos animum (quem pluris facio quam
locupletissimos auri vel argenti thesauros) aliqua ex parte
pensandi. De Hibernia nihil habeo quod scribam, preterquam
quod Gal[l]orum regem classem aliquam, qua illam invaderet
submitteretque suo sceptro, instruxisse dicunt, sed cuiusdam
fidelis Gal[l]i diligentia illius consilia detecta sunt.
Mitto tibi nummulum aureum, in quo regis Anglorum effigies
satis eleganter descripta est,<f1>Vgl. Bullingers privates Testament!<fe> pro pignore quod ad Rachelem
legasti, propter quod ipsa quoque suo puerili eloquio
gratiam agit, ac te plurimum salutat. Obtestor te ut dominum
Hoperum quo suos labores temperet permoneas: nam quotidie
quattuor vel ad minimum tres conciones habet; vereor autem
ne immature plus satis vigilie morbum illi concili[a]bunt,
quo et doctore et doctrina orbentur complures divini verbi
anime admodum esurientes, quarum nota est esuries ex crebra
ipsius audiendi propensione. Plurimum nos hic divexat
turbarum timor; nam periculum est, ne proxime ingentes
tumultus excitentur propter annone ceterarumque rerum
caritatem, quamquam fromenti atque aliorum ingens sit copia;
sed in quos reiicienda sit culpa, ipse me melius nosti. Misi
litteras tuas domino Hopero, quibus cum responderit, curabo
ut tibi reddantur litere sue.  Vale. Saluta dominum
Bibliandrum et eius coniugem, dominum Gvalterum, dominum
Pel[l]icanum, una cum ipsorum uxoribus, dominum Zvinglium,
et eius uxorem, ad quam etiam mitto nummulum aureum regia
effigie insculptum. Londini, 3° die aprilis.
Tui observandissima,
Anne de Tserclas dict. Hoper[a].
Salutat te Iohanna ancilla mea, eiusque maritus Gal[l]orum
ecclesie minister. Si ad dominum Hoperum vel ad me
scripseris, omni diligentia literas tuas obsignari cura; nam
curiosuli quidam solent illas aperire ac p[er]legere* (*
a.R.: ... [prae]),
si quo pacto eas aperire possint.
Viro doctrina ac pietate insigni, domino Henrico
Bul[l]ingero, Tigurinorum ecclesię pastori
vigilantissimo.
 Tiguri.

<nr>[37161]</nr>
<ae>Bullinger an Tobias Egli</ae>
[  Dezember  1567. ]
Zürich StA, E II 441, 345. / Orig. (Aut.)
Ich bitten üch gantz früntlich, günstiger herr Thobia, ir
wöllind werben by minen günstigen, lieben herren
burgermeistern Willy oder Tscharnern, oder wo ir vermeinen
komlicher sin, das sy mir verhälffind, das diser brieff, an
Johans Wilhelmen Stucky geschriben, gen Padua in das
Venediger land gefertiget werde durch ir bekandte und guͦte
fründt. Und ob sy nüt wüßtind eigentlichs, hab ich an h.
Frantz Ponet, kouffherren, geschriben und inn gebätten, das
er mir den brieff fertige. Dorumb, wenn min günstig herren
nüt wüssind, so bittend sy, das sy üch verhälffind, das ir
beid brieff, an Poneten und Stuckj, uff das fürderlichist
verfertigind, und lassend mich antwort wüssen, wie irs
versorget habind. Gott mitt üch und zürnend nüt, das ich üch
also bemuͤyen; ich wil, wo ich kan, üch ouch dienen.
Thobiae meo Eglio.

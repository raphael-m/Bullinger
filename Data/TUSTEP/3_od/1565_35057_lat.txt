<nr>[35057]</nr>
<ae>Matthias Schenck an Bullinger</ae>
Augsburg, 26. Mai 1565.
ZÃ¼rich StA, E II 375, 778. / Orig.
(Aut.)
S.  Et Bezae libellum, quo tuam, imo ecclesiae causam agit, et acta colloquii Maulbrunnensis perlegi et avide quidem.
Perplacet utrumque scriptum; sed ut
gloriae suae quam Christi cupidior studiosiorque videtur et Brentius et Iacobus Andreae, non spero cessuros; esset enim turpe viris tantis aliquid videri
nescisse et a Zvinglianis didicisse.
Sed haec alias.
Nunc illud te rogatu boni cuiusdam viri rogo, ut tuorum aliquis (neque enim tibi imponere hoc oneris ausim)
certiorem me faciat, num quae in republica vestra et urbe aedes sint, in quibus annumerata pecunia certa alantur, qui senio confecti aut alias quasvis ob causas
rem domesticam instituere ipsi domi nolunt aut non possunt,<gr>tarontotrojeion</gr> puto recte dixerimus, ain pfraindhaus.
Item, pateatne ea domus omnibus et
quanta pecunia sit ei, qui recipi velit (est autem quinquagenarius et ipse et uxor) opus, denique quae sit tractatio, et si quid aliud huius generis.
Neminem
habeo alium, cui demandem, et spero aliquem ex generis tuis hoc laboris mea causa non gravate suscepturum.
D. Gvalthero meis verbis salutem dicas, cui
diligentius, quam occupationes meae nunc ferant, scribendum est; miso enim dono mihi suas in Iohannem homilias.
Haec pauca scribere festinanter visum est, cum
essent domini a Stetten literae mittenda tibi.
Vale optime, humanissime mi d.
Bullingere, et me amare perge.
Augustae  26. maii anno 1565.
Matthias Schenckius, t[otus] t[uus].
Viro pio tum erudito Heinricho Bullingero Tigurino, domino atque amico observando.

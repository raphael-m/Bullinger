<nr>[41106]</nr>
<ae>Tobias Egli an Bullinger.</ae>
Chur, 22. November 1571.
Zürich ZB, Ms F 182, 71. 133. 137.
Gr. III, S. 272ff.
Er preist Gott, der die bündnerische Kirche gegen ihre
Feinde geschützt habe. "Citavimus per Trium Foederum literas
(sicut ultimo scribebam) Merium, Gantnerum, Christopherum,
Cremetum Arianum et si qui alii ex communitatibus et earum
ministris inobedientes hactenus fuerint, ut per dominorum
diplomata evocati se Trium Foederum senatui sistant et
suarum calumniarum et contumaciae rationem reddant.
Christopherus ille, qui asinorum comparatione blaspheme usus
erat, furtiva etiam et turpi fuga sibi consuluit. Merus<f1>Möhr.<fe>,
convitiator impudens, domi remansit reique eventum
exspectans per amicum quemdam alium excusari conatus erat.
Sed cum causa et ipsius et Gantneri agenda esset <gr>kai to
kritomenon</gr> tractandum, uterque se ex curia[Curia?] subduxit.
17. igitur die huius mensis intromissi in senatum tanta
diligentia tantoque serio caussam illam nostram egi, ut
benignis auribus patrum impetratis praelonga oratione omnium
citatorum artes et insolentiam ita depinxerim, ut Gantnerum
post festum deinde iterum apparentem ne audire quidem
voluerint. Sententia vero eiusmodi lata est in omnes:  quia
Merius haereticorum fulcrum non modo se cum Gantnero
fecerit, sed convitiis etiam confoederatas ecclesias
libidinose prosciderit, decretum est uno ore, ut sine mora
in exilium relegetur atque a dominio Trium Foederum sine
ulla excusatione eiiciatur. Idem etiam in Gantnerum
definitum est, nisi subscribendo hoc ipso tempore
satisfaciat nobis. Quod cum statim in praesentia d. consulis
detrectaverit, nihil aliud ei incumbit, quam ut amisso
civitatis iure aliam sedem quaerat suaeque insuperabilis
pertinaciae condignam mercedem recipiat; quod tamen, ut
mature fiat, per magistratum nostrum satis indulgentem
perficiatur, qui aliter certe ac mitius agere nequit, cum
omnia remedia mitiora frustra adhibuerit, animosius etiam
istam Gantneri ferociam compescere nunc audet, utpote
confirmatus a civium Curiensium senatu. Postquam enim  27.
octobris repulsam passus est neque temerarias et futiles
suas querelas coram tribunitia potestate deponere posset,
nos duo ministri ob clandestinas calumnias Gantneri, quibus
nos causamque illam definitam et transactam criminose ubique
obruit et gravavit, 10. novembris in civium senatum (qui
constat ex 70 proceribus) hoc totum dissidium retulimus."
Infolge dessen wurde im Beisein von Gantners Verwandten und
Schwiegervater einstimmig beschlossen, wenn er sich bis
Martini nicht füge, müsse er in die Verbannung gehen. Statt
dessen kam er am 13. November wieder in den Rat und beklagte
sich, man habe ihn vor dem Grossen Rat neuerdings falsch
angeklagt; denn er habe keine Stelle der Schrift in der
angegebenen Weise entstellt, sondern sei der Erklärung des
Erasmus in dessen auch von Leo (Jud) übersetzten und in
Zürich gedruckten Paraphrasen gefolgt. Umgekehrt
beschuldigte er Egli, an der Synode eine Stelle im
Römerbrief Kap. 13 unrichtig dahin ausgelegt zu haben,
"quasi huius loci patrocinio haeretici a civili magistratu
plectendi forent." Egli, der aus anderem Anlass im Ratssaal
zugegen war, wies nach, dass seine Deutung die richtige sei,
und trotz weiterer Klagen und selbst Drohungen erreichte
Gantner nichts, als dass nochmals beschlossen wurde, er
müsse sich fügen oder die Stadt verlassen; weil er aber noch
der Vorladung vor die Drei Bünde Folge zu leisten hatte,
wurde nicht weiter gegen ihn eingeschritten. Selbst jetzt
aber, wo ihm alle Hoffnung auf weitere Ausflüchte
abgeschnitten ist, will er nicht Gehorsam leisten, sondern
lieber in die Verbannung gehen als Vernunft annehmen. "Haec
de Gantnero et Mario Christopheroque. Ne vero hi ipsi una
cum reliquis depulsis sive depellendis ministris ac
haereticis aut etiam communitatibus inobedientibus porro
nobis aut parem aut maiorem molestiam pariant, statutum est
unanimiter a dominis Rhaetis, ut peculiaris magistratus
constituatur Trium Foederum numero et nomine, qui
inobedientes quoscunque huius nomine et censura in ordinem
redigant et severius, quam hactenus accidit, in illos
animadvertant idque sumtibus ipsorum, qui se immorigeros
praebent. Hoc fraeno multorum furor cohiberi poterit et, si
erumperet, puniri etc.     -       De papistis autem nostris
non minorem victoriam reportavimus. Quid enim vi et
tyrannide iam plures annos pontifex non attentavit? Misit
legationem superioribus annis minacem et criminosam cum in
ministros tum ecclesias omnes etc.; intercepit piorum
multorum bona ac merces; abripuit Franciscum Cellarium et
Romae lento igne combussit; coniecit in vincula plures ex
nostris nobilibus Mediolani, Boloniae et alibi; expulit per
Boromaeum et episcopum Curiensem ministros Mesaucienses
omnes; conviciis crudelissimis religionem puram quotidie
afficit. Nunc vero, cum nihil per nostrorum patientiam
tirannide efficere se cernit, domesticis artibus et
proceribus mancipiis sive equitibus suis id, quod vis aperta
denegat, impetrare conatur. Quid enim Rhetiensi domino
potentiae dederit in omnia beneficia ecclesiastica Rhaetiae,
malo te ex authentico privilegii ipsius exemplo, ex literis
cum meis alteris pridem paratis, non vero missis, itemque ex
Gadii ad conventum nostum scriptis cognoscere. Nolim autem
vos dubitare de certitudine impetrati illius diplomatis
pontificii, quo collator et syndicus sive procurator omnium
ecclesiarum constituitur Rhetiensis. Ita enim (ut d. frater
Campellus recte monuit) terrorem illis incussimus, ut d.
Conradinus Planta trepidans ad nos festinarit seque sponte
obtulerit d. Rhetiensem lubenter diploma sive bullam illam
maiorem discerpendam nobis allaturum, modo in praepositura
illa adipiscenda (cuius duas bullas minores legendas nobis
iam antea dederat) nihil impedimento essemus. Voluit autem
oculos nostros illis bullis minoribus perstringere nobis,
quasi nihil praeter solam istam praeposituram Telliensem
aspiraret; unde, cum neque ecclesiis neque religioni nostrae
periculum crearetur, saltem nihil impediamus, si auxilio
illis esse negaverimus, astute dissimulans, imo abiurans
nullas alias restare bullas, nullum generalius privilegium,
cuius nos tamen exemplum, sicuti vides, habebamus. Noluimus
ergo rem celare tantam, nisi omnibus bullis traditis et
dilaceratis penitus desistant ab incoeptis, praeposituram
illam suis possessoribus relinquant, qui in pios usus ipsius
usufructus hactenus piorum etiam testimonio converterint.
Tantae vero fuerunt elationis et confidentiae, ut nihil
postea conscios huius proditionis morantes praepositurae
nihilosecius inhiarint et illam consequi per proceres posse
confiderint. Sed dominus illorum consilia ita infatuavit, ut
non modo repulsam passi sint, sed rusticis etiam huius
postulationis turpitudo palam fieri necesse nunc sit.
Videbimus, quid apud populares obtinere possit. Aegerrime
pauperes rustici dilapidata et deperdita ecclesiae bona
pristino vigori restituent. Nunc Rhetiensis pontifex omnem
culpam nobis ministris imputat, quos mentiri dicit et
dominationem aspirare calumniatur; minatur etiam dira omnia
et talionem eiusmodi, quae ipsius observantiores nos sit
effectura. Mirifice enim causam nostram iuvit sperans
aequiores tanto se nos habituros, quanto nobis auxilio suo
in rebus nostris accederet; ideo etiam anxie nos curavimus,
ut primo causa illa nostra dominis proponeretur, ne, si
postea acta fuisset, Plantas illos offensos duriores nobis
habuissemus.    -     Sic dei gratia res recte evenit, et
clarissimo etiam d. Simlero munus admodum honestum decretum
est, quod propediem, si res cesserit ex animi sententia,
ipsi repraesentabitur. Nolim tamen vos oblivisci, ubi et
inter quos versemur nos.    -      De Flavio Gargano, sicuti
insertae monstrant literae, satis iam constat illum esse
speculatorem ac inquisitorem munere decoratum etc. Audiemus
brevi vobiscum, quid sit ea in re confectum."
-        Er bittet, die Gefahren zu bedenken, die
besonders ihn bedrohen. "Causa Flavii oratoris mihi et
pensionariorum omnium invidiam et irreconciliabile odium
conflavit; Rhetiensis negotium potentissimorum insidias
tendit; Gantneri et Marii pudefactio domesticorum civium et
plebeculae insanae malevolentiam conciliat; breviter: ita
multorum insidiis sum expositus, ut, ubi tandem secure
ambulare possim, vix habeam."      -        Er bittet, einen
Brief mit Geld sicher nach Basel zu übermitteln.    -
In Bergün (Burgunii) will der Ammann, "ein gelerter,
ansehenlicher mann", das Evangelium predigen und hat die
Erlaubnis der Synode erhalten.    -     "Mich nimpt wunder,
was doch mitt Solothurn und andern V Oertlin geschehe; dann
hie vil reden ußgond; ich weiß nitt was.      -
Gester ist ein alter man alhie zu nacht, als er siner
noturft halben uffstan wöllen, zu tod gefallen; ist von
Plurs us dem Veltlin, Nicolaus de Mora genamt, ein glerter
man gewesen, doch von wegen der verwantnus dem Tulliano et
aliis haereticis bygstanden etc."
22. novembris 1571, Curiae Rhaetorum.

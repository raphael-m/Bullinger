<nr>[30192]</nr>
<ae>Matthieu Coignet an Bullinger</ae>
<od>
Solothurn, 21. Oktober (1560).
<vo>ZÃ¼rich StA, E II 368, 458. / Orig.
(Aut.)
S. Pium aliquem et doctum virum, qui ingenium et mores filii dei auxilio formet, hic expecto.
Cum domino Martire, qua die a vobis discessi, sum collocutus, quamobrem diutius apud vos non sinerem filium immorari.
Responsum non habui ex Gallia ad literas, quibus tuarum exemplar addideram.
Si quid de conventu Stutcardiensi (Stuthard ?), progressu aut aliis rebus scitu dignis intellexisti, ea ut mihi signiffices per literas, etiam atque etiam oro.
Incertus sum, si comitiis hoc mense indictis Badene
interesse potero, quod Lucernenses velint constituta die 3. mensis proximi iudicium fieri de turpi lucro, nempe interesse 16 pro centum, de quo nihil volunt remittere nec ullam interponi dilationem.
In dies augetur in Gallia tumultus.
Fama est ducem Florentie Corsicam occupasse, papam colligere militem et velle, ut provinciales et gardiani conventuum intersint consilio nationali Gallie, si id disturbare non possit nec per se nec per Philippum.
Bolvilerum pecunie summam petere a Basiliensibus sub
interesse, ut colligat militem.
Dominus interim ociosus non erit et suum aget negocium inter opera aliena.
Scribo d.
Fabricio et medico Curiensi.
Mea Margareta cydoniatum et poma condita a se stomacho utilia et cultellos Gallicos uxori tue mittit libri, quem ei donasti, loco et te plurimum salutat.
Amicos omnes meo nomine salutabis nosque, quod facis, amabis et pro tuo iure posces, si quid desideraveris, quod in mea sit facultate.
Solut[uri] 21. octobris.
                                          Tuus ex animo Coignetus.
(V.a.
Hd.:) Domino Henrico Bullingero, pastori vigilantissimo.
^$Tiguri.

<nr>[27224]</nr>
<ae>Johannes Haller an Bullinger</ae>
<od>
Bern, 25. September 1557.
Zürich StA, E II 370, 244.
S. Eadem hora binas tuas, charissime domine compater, abs te accepi epistolas, illas scilicet per cursorem, tum alter m per alterum istum missas.
Et quod Naegelinum consulem concernit, non est in urbe; profectus enim est Culiacum ad Ripas, ut vocant, vindemiatum; mittam tamen ad ipsum literas hasce illico*. [mittam - illico  Zusatz a.R.) Vidi etiam alteras tuas ad d.
Nicolaum a Dießbach missas; sed et ipse vindemiatum cum omni familia abiit.
Rarissimus admodum est senatus; praeterquam enim quod
vindemia multos abstraxit, reliqui plęrique nunc cum praefectis novis discedunt.
Ich acht, uff morn werdind under fünff oder sechsen nitt ufryten, und sind schon ettlich hinweg, ut nesciam, quid responsi vester senatus a nostro hodie accepturus sit.
Quantum ex tuis intelligo, nostris imponitur a vestro senatu, ut communi nomine legationem mittant, quod vereor ne nostri facturi sint.
Man ist sonst nitt lustig; rex enim insanit prorsus, et ut audimus, reginae etiam intercessionem admittere
noluit.
Urgebo tamen, quantum possum, ne pio operi desint.
Pro caseo non est, ut gratias agas; centies enim iam eum rependisti mihi.
Quod nostri feruntur Gallo auxilia laturi, nihil est.
Non quidem desunt, qui clamitent pariem nunc ardere proximum; sed habent, qui contradicunt sanis rationibus.
Admonentur quidem nostri, ut sibi caveant, praesertim a Bollwylero, quem per Burgundiam exercitum ducturum ferunt et iam Argentinam transisse.
Nostri itaque se parant et invigilant.
Actum etiam cum Burgundionibus, ut memores sint foederis, tum damni inde ad eos redituri.
Iam etiam Valesiani et Friburgenses cum nostris egerunt de
communiter defendenda nova provincia.
Ettliche ufwigler sind gfangen und gstrafft, aber nitt amm läben.
Scriptum est ad omnes praefectos, ut diligenter inquirant et annotent singulos, qui in militiam abierint, et nomina eorum senatui nostro transmittant.
Spero fore, ut digne mulctentur.
Haec habui, quę raptim ad tuas responderem.
Gribaldi confessionem proxime mittam.
Friburgum concessit iussus ditione hac excedere; inde per familiam agit, ut possit saltem quiete manere apud suas Fargias, nescio tamen, an hoc impetraturus sit.
Bene vale cum tuis omnibus, quos meo nomine salutabis.
Bernae 25. septembris 1557.
I[oannes] H[allerus] tuus.
Quid illud est, quod Seneca ad Lucillum libro 15. quem locum tu citas Decadis 2. sermone 1. capite de deo mentionem facit lintea et strigiles ferre lani et speculum teneri Iunoni.
Nescio, quales hae fuerint ceremonię aut unde earum intellectum petam.
Clarissimo viro d.
Heinrycho Bullingero, Tigurinę ecclesiae pastori fidelissimo, domino et compatri suo charissimo colendissimoque.

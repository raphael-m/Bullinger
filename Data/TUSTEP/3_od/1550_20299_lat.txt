<nr>[20299]</nr>
<ae>Gervasius Schuler an Bullinger</ae>
Lenzburg, . . . . . . . . .  1550.
Zürich StA, E II 361, 347. / Orig.(Aut.)
S.  Una cum tota familia bene et in pace dego. Hisce diebus
Bernae fui. Illic
tuas simul et meas litteras clarissimo senatui praesentavi,
quibus praelectis
grati fuerunt de rebus meis honeste collocatis tribus
coronatis; tantum scilicet
me donarunt, super qua tenacitate non satis mirari potuit
dominus et charissimus
meus Hallerus, vir senatorius, urbis questor Sulpicius
Hallerus te plurimum
salutari iussit. Is, dum causa mea ventilaretur, in senatu
non fuit. Ego domino
deo meo gratias ago, qui non permittit me ob res temporarias
nimium turbari;
didici per eundem et dives esse et pauper; utraque sors me
pariter amplectitur.
In te uno hactenus didici, quam bene michi velit dominus;
huic soli laus et
honor in sęculo. Scripsi domino Ieorgio Subekero
[Lub....? G's Schwager Jörg Lübegger?], quantum salarii
michi annuatim cedat; is te, ubi postulaveris, hac de re
certiorem reddere
potest. Interim vale in domino, męcenas optime; coniugem
tuam in domino et
michi charam una cum tota tua familia ex me salutabis quam
officiosissime. Datum
Lentzburgi                 anno 1550.
Gervasius tuus, in domino ut semper tuus.
Nobilis ab Hallwyl visis tuis de me litteris pollicendo
michi omnem operam
humanissime me tractavit, quantum ego iudico, vir valde
bonus et pius est.
Salutat multis Hermannus scriba, vir veritatis et
innocentię amans.
Eximiae pietatis et eruditionis viro m. Heynricho
Bullingero, Tigurinę
ecclesiae antistiti, domino fratri et veteri amico
charissimo meo.

<nr>[34130]</nr>
<ae>Bullinger an Ambrosius Blarer</ae>
ZÃ¼rich, 25. August 1564.
St. Gallen IX, 172. / Orig.
(Aut.)
Bl.
III, 827.
S. D.  Accepi binas, quas misisti, chare frater, literas, eas quoque, quas ab Augusta allatas inserueras tuis, et pro hoc officio maximas tibi gratias ago.
Cum
autem tuis nihil insit, ad quod respondere oporteat, hoc, quicquid temporis est, quod scribendo consumerem, utrique conservo.
Mitto Responsionem meam brevem ad
diffusam et fluxam Brentii Recognitionem; utinam, si non multum aut aliquid saltem prosum lectoribus, nihil ullis obsim.
Dominum oro, ut benedicat meis
laboribus.
Libenter audiam tuum de hoc meo labore iudicium.
Invenies multis in locis mendas; corrector enim malus est corrector; sed ex sensu emendari possunt.
Ego sub finem errata quaedam adieci . . . . .  recollegi etc.
Comitia Badae hodie demum incipiunt.
Utinam bene vertat dominus, qui solus malum a nobis avertere potest! Nunquam ego magis fui solicitus quam nunc; multa sunt,
quae me terrent; sed in domino interim fortis sum, quem ex animo oro, ut nostri misereatur.
Mirum est, quam cruenti illi homines in suum exitium proruere
aveant.
Dominus compescat eos!
Vale et ora sedulo dominum pro pace nostra.
Salutabis fratres Vituduranos et praetorem, fratrem item tuum, filium tuum, sororem et nepotes.
Tiguri, 25. augusti 1564.
Bullingerus tuus.
Cum otium dabitur, rescribe.
Forte hic ultimus erit liber meus, quem ad te mitto; spero enim dominum mihi quietem cito concessurum.
At gaudeo, quod omnes libros
meos, quos in ministerio meo edidi, tibi omnes et singulos communicavi et tamquam fratri meo coniunctissimo donavi; tu voluntatem promptissimam meam boni
consules.
Clarissimo viro d.
Ambrosio Blaurero Vituduri agenti, domino meo colendissimo et fratri charissimo.
Vermerk v.A.Blaurers Hand.: "1564. 6. septembris repetivi."

<nr>[40099]</nr>
<ae>Bullinger an Tobias Egli.</ae>
(Zürich), 10. November 1570.
Zürich StA, E II 342a, 613. / Orig. (Aut.)
Graub. III, 226f. R.
Günstiger herr, lieber bruͦder, min willige dienst und
alles
guͦts bevor. Üwer schryben zwaren hat mich nitt wenig
beduret der unstanthaffte wägen; dann diewyl ein ersammer
radt ein entliche und billiche, göttliche urteyl gäben, were
billich propter maiestatem senatoriam, das es daby blibe.
Das aber offentlich und heymlich, wie er kan, her Ganthner
darwider handlet und denocht wol wüssen mag, was daruß, wo
es gott nitt wendt, volgen möchte, kan ich nitt anders
urteylen, dann Ganthner hallte uff einem ersammen radt und
irem erkantnuß nitt, was er billich sölt. Es zickend ouch
sine händel dahin, das er gern die burger wider die rädt
wyse und, so man imm den rächten namen gäben sol, uffruͦr
anrichtete etc. Das er klagt, imm beschähe unguͤtlich, ist
ein unverschampte.* (*a.R. ... ... .... ..!) Dann hat er
also geprediget, wie ir mich hievor bericht, hat er
vilfaltig den urloub verdient. Es sind ouch sine artickel
offentlich töuffisch und wider gottes wort, wie ich üch
hievor zuͦgeschriben, und ist zuͦ verwundern, das man
imm so
vil gwallts, unrächts und hochmuͦts vertreit. Ich sich der
sach under das angesicht, das, wo man der sach nitt
fürkumpt, Ganther anrichten wirt, das jomer und nodt volgen
wirt. Es ist kurtz: sin handlung luth nitt mitt unser
confession, und das min herren von Zürych wider töuffer
handlend, handlent wider sy ouch kayß[erliche]
majest[at]und das gantz rych, darzuͦ alle andere
stett in der eydgnoschaft, und gipt er immerdar für, das er
nimmer bybringen wirt. Da so luͦgend ir mitt anruͤffung
gottes geflissen, das ir bescheiden handlind und darvor
syend, das kein unradt under den burgern entstande. Es ist
nitt ein ungebuͤrlich mittel, das von einem ersammen radt
fürgeschlagen wirt; beruͤffe man gelerte lüth uß den
Pündten etc. und so ir daran werind, das ettwan von hinnen
beschriben oder begärt, so lassend nitt dahinden, das
sömlichs beschäch mitt eines radts bottschafft etc. Und alls
ir vragend, was ich von Brentzen buͤchli hallte, sag ich,
das er sin namen selbs nitt darfür setzen, angedichtet
Wittelingi namen, und sind ouch die andern Monfortii etc.
namen erdichtet, das, die sömliche buͤchli geschriben,
nitt so eerlich xin noch der sach vertruwt, dann das sy
andere erdichte namen darfür gesetzt. Und hallten ich gar
nüt uff sömlichen buͤchlinen; dann sy niener zuͦ
dienend,
dann die kylchen und regiment umb zuͦ keren und allen
kätzeryen, secten und muͦtwillen die paan offnen. Schicken
üch hie derselben nütsöllenden buͤchlinen confutationem
per Bezam, bitt üch aber, ir wöllind mirs suber behallten
und fürderlich, wolverwaret wider zuͦschicken, das nitt
verloren noch zuͦ nüte werde. Diser zyt kan und mag ich
nitt
me schryben; dann mir noch immerdar nitt rächt ist, und
muͦß
denocht immerdar mee arbeiten, dann ich schier vermöge. Gott
gäbe sin gnad und wende ab alle unruͦwen! Dominus tecum et
confirmet te spiritu suo, ut veritatem contra errores et
mendacia constanter defendas! Ora dominum, ut ipse sit in
ore tuo etc. Aernius<f1>Leonhard Erni.<fe> hodie apud me est, cui vehementer dolet
molestia illa tibi imposita; iubet te salvere et fortem esse
in domino.
Vale.
Novembris 10. 1570.
Der üwer
H[einrych] Bullinger.
Ornatissimo viro d. Tobiae Eglio, ministro Curiensis
ecclesiae, fratri et symmystae dilecto.

<nr>[34175]</nr>
<ae>Balthasar von Lewald an die Zürcher Geistlichen</ae>
Tübingen, 8. Dezember 1564.
Zürich StA, E II 371, 999. / Orig.
(Aut.)
Wotschke, S. 232.
Reverendi, charissimi et ornatissimi viri, domini observandi, salutem et offitiorum meorum commendationem.
Dum responsum ad proxime missas a principe meo seniore literas ab excell.
vestris expecto, superveniunt aliae, quas per praesentem excell.
vestris transmitto et
vehementer rogo, cum pestem illic mitius agere audiam, ut propter ecclesiam Christi tantum laboris sumant et responsum suum ad priores et ad has literas
maturent simulque Genevenses urgeant, ut idem facere non dedignentur.
Demerebuntur excell.
vestrae hoc pacto sibi bonum principem de religionis concordia plane
pio zelo laborantem, quod non dubito excell.
vestras brevi facturas propter gloriam dei et immortalitatem famę suae, quam sibi hoc modo sicut aliis piis
vigiliis et curis comparabunt.
Quod onus eo confidentius non dubito excell.
vestras subituras, quod proximis suis literis magnam mihi spem eius rei fecerint.
Me
commendo rev.
excell.
vestris.
Dat.
Tubingae  8. decembris raptissime 1564.
Excellentiarum vestrarum studiosissimus Baltasar a Lewalt,
iunioris principis Radziwili etc.
Reverendis, clarissimis et ornatissimis viris dominis superintendenti, senio[ribus] et ministris eccle[siae] Tigurinae etc., dominis et amicis observandissimis.
   Cito.

<nr>[33063]</nr>
<ae>Johannes Haller an Bullinger</ae>
Bern, 28. Mai 1563.
Zürich StA, E II 370a, 310f.
/ Orig.
(Aut.) / (E II 370, 311 nur
Adr.)
S. Reddidit mihi tuas, colendissime domine compater, Iosua tuus,
cui sane libenter praestitissem, quicquid potuissem.
Quid
effecerit, narrabit ipse.
Quas ad Calvinum scripseras, eadem, qua
accepi, die dimisi per tabellarium Genevensem, qui commodum eo
tempore hic erat.
Quod Brentium attinet, scribat aut mittat,
quicquid velit; non tamen arbitror dogma illius a Gallis
recipiendum fore; est enim absurdum, ut ne a papistis quidem
recipi possit.
Landgravium spero integriorem esse, quam ut a
veritate se abduci patiatur, utinam vero per ipsum dominus
Wirtenbergensi oculos aperiat, ut veritatem cognoscat! Audimus
superintendentes Hassiae Marpurgi nunc conventum celebraturos;
nescimus tamen, cuius rei gratia aut quid moliantur.
Sine dubio
tamen ventilabitur haec quoque causa.
Hyperius videtur recepturus
vocationem, si modo aliqua ei contingat; nondum est illic ea
puritas quae Heidelbergae.
  Quod res nostras Sabaudicas
concernit, video te ex legato vestro, quo loco illae sint,
intellexisse; ego copiosius de his ad fratrem scripsi.
Videtur
multis magna spes pacis esse, et arbitrantur plaerique ducem
propositas ab Helvetiis conditiones recepturum.
Quid nostri sint
facturi, nescio.
Propendent ad pacem plurimi; interea sunt in his
conditionibus, quę nisi melius explicentur et rectius
constituantur, non possum videre, quomodo recipi possint aut
debeant.
Primum et praecipuum est de religione; ibi vellem
exprimi non modo ut illa liberas esset, sed ut, qui reddendi
sunt, retineant eam, quam nunc habent reformationem  et ministris
quoque prospiciatur de securitate in omnibus addaturque illa
conditio, ut nostri teneantur illos (si quis eis vim inferret)
tueri et defendere.
Si enim simpliciter tantum res ita
componatur, ut religio sit libera, so dunckt mich, es sige ein
fucus und nüt denn ain mänti, damitt man die unseren also wil
infuͤren und inen die ougen verkleiben, damitt man si hinin
bring, dem hertzogen den gesprochnen theil zuͦ restituieren.
Alterum est, das die sach mitt Genff noch nitt gar uß gmacht noch
beschloßen; dann dem hertzogen wirt sin rechtsamme an der statt
Genff vorbhalten, also das er sich erst mitt recht ersuͦchen
sölle, ob si macht und gwallt ghan, mitt minen herren ein
burgrecht zmachen.
Das muuͤßte sich mir vorhin auch richten, das
das burgrecht in krefften blibe; denn wo das nitt, so wirt das
burgrecht znüt und die Genffer gar undertruckt.
Es volgt auch, si
ipsi non habuerunt potestatem foedus faciendi cum nostris, quod
causa belli nostri fuerit iniusta; si iniusta, iuste ergo
reddetur duci, quod ei fuit ablatum.
Da dunckt mich, an dem
mittel sige vil glegen.
Tertio, so sött man doch auch den armen
lüthen, die man glich wett widergen, ein sicherung vorhin  machen
auch ußerer dingen halb, das si nitt also gschunden und trengt
wurdind, wie er mitt den anderen sinen underthonen handlet.
Imm
übrigen leg mir nüt dran, wenn man schon minder lands hette.
Spero tamen haec capita tanti ponderi futura, ut, nisi
explicentur melius, nostri propositas conditiones non sint
recepturi.
Cupio tamen tuum super his audire consilium et rogo,
ut hoc mihi communices.
Quod Basilienses attinet, weiß ich nitt, wie man hinder si möchte
kon.
Spiritus iste valde est lubricus et subinde elabitur.
Accedit, quod fautores habent multos nec magistratus serio curant
talia negotia.
Vigilandum ergo, sicubi occasio se offerat, qua
comprehendi possint, et orandus est dominus, ut ille eam offerat
ecclesiasque nostras hac peste liberet.
Ex Gallia non satis fausta feruntur.
Aureliis aiunt conflixisse
denuo papistas et evangelicos, cum papistae missam et
sacrificulos reducerent et insolentius se gererent.
Dicunt etiam
multos utrinque fuisse desideratos, victoriam tamen reportasse
nostros.
Interfuerunt etiam, ut fertur, tria Helvetiorum vexilla,
ex quibus multi trucidati sunt, cum papistarum partes
defenderent.
De Lutetia et Anglis nunc nihil audio.
Condensi
quidam male loquuntur; nescio tamen, an illa vera sint.
Amiraldus
stipatus in aulam accedere voluit, sed cum illi mandaretur, ut
pauciores adduceret, noluit venire et se in tutiora loca recepit.
Lugdunenses fortiter se gerunt nec missam nec sacrificulum nec
etiam gubernatorem aliquem, nisi qui suae religionis, recipere
volunt.
Aiunt Viretum brevi illuc rediturum.
Alias in
praesentiarum nihil habeo, quod sit alicuius momenti.
Domino meo compatri Iosię valde de successione d.
Petri Martyris
gratulor; faxit dominus, ut sit Elizaeus post tantum Eliam!
Salutabis ipsum et uxorem tuam simul et illius reliquosque
filios, generos et filias meo nomine.
Salutant te nostri omnes,
praesertim Diesbachius, Hallerus, Steigerus, Graferiet, socer et
alii.
Musculus his diebus Zofingam descendet filios suos
invisurus.
Tu cogitabis, quomodo et quando, ut nunc saepe rogavi,
ad nos venies; si venires, fortassis consilium inveniri posset,
quomodo cum Basiliensibus agendum.
Vale aeternum.
Bernae  28. maii 1563.
                                        I[oannes] Hallerus,
semper tuus.
Clarissimo viro d.
Heinrycho Bullingero, Tigurinae ecclesiae
pastori fidelissimo, domino suo honorando et compatri charissimo.

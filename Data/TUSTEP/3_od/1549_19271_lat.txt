<nr>[19271]</nr>
<ae>Bullinger an Oswald Myconius</ae>
<od>Zürich, 3. Oktober 1549</od>
<vo>Autograph: Zürich StA, E II 342, 213.
(Siegel...)</vo>
<dr> <dr>
<re> </re>
<tx>S. D. Non immerito succesnses mihi, si quidem succensere
potes, quod integris fere mensibus duobus nihil ad te,
colendissime mi Myconi, scribo. Verum excusatum me apud te satis
confido, qui tibi persuasum habeas scio Bullingerum nulla
malevolentia aut indignatione, sed alias ob causas non scribere,
quoties non scribit. Et plurimas quidem causas proferre possem;
sed quia nulla mihi apud te opus purgatione, pergo.
^$In primis literis nihil est, ad quod responderi oporteat;
priores datae sunt 19. augusti, posteriores 26. eiusdem mensis,
postremas vero attulit Voglerus, datas 19. septembris. In
hishortaris ad scribendum et dicendum contra Sathanam, qui hoc
nostro seculo non cessat firmos tentare et impellere,
infirmiores sternere et subvertere. Recte autem mones; facimus
autem pro modulo nostro, quod possumus, et quantum dat dominus
gratiae. Ego certe totum illud tempus, quod concionibus
publicis, item colloquiis piis scribendisque epistolis non
insumo, scribendis meis impendo Decadibus, parum interim
proficio, quia negotia sunt varia et multa adeoque et graviora
fere, quam sim ferendo. Aliquoties decumbo, laboribus exhaustus,
aliquoties non magna alacritate facio, quod facio. Putas tu in
causa esse magistratus edictum, quo minus scribamus et
imprimamus. Hoc qui tibi retulit, falsum plane retulit; nihil
inhibuit nobis magistratus neque nos postulavimus quicquam ab
illo, quod negarit. Contra Interim nullus nostrum vel scribit
vel scriptum imprimere cupit; satis scriptum est contra Interim
cum Latina tum Germanica lingua, satis prospectum est piis,
satis cautum perire nolentibus; volentibus autem perire frustra
scribitur, canitur, dicitur, consulitur. Venter auribus caret et
oculis. Spero nos hic longe utilioribus incumbere. Dominus det
suum nobis spiritum.
^$In nostris profecto hactenus non vidi ullum Caesaris metum. Si
Caesaris metus esset in nostris, aliud, mihi crede, facerent,
quam faciunt, praesertim cum multa afferantur occasiones.
^$Heri legatus regius Saloduro veniens senatui multis et mellitis
verbis proposuit, quanti fiat a rege Tigurum, reservatum locum
in celebri illo foedere Tigurinis nec regi aliud esse in votis,
quod desideret ardentius. Multa disseruit de benevolentia regis,
de utilitate huius foederis etc. Responcum est paucis et
brevibus: man habe sich einhällig vereiniget in statt und land,
aller herren und fürsten muͤssig ze gan und in diese pündtnus
gar nitt ze gan, uß vilen ursachen; doch was man in ander wäg
dem könig schuldig sye, wölle man thuͦn. Wyter werdint min
herren nitt gan etc.
^$Vor Matthei sind gen Constantz kummen der graff von
Heyligenberg und der drucksäß, habend sich uff dem kouffhus
gesetzt mitt grosser solennitet in namen des keysers. Für sy ist
kummen der gantz radt und hatt inen den fußfaal than (adorarunt
imaginem bestiae), da ist des keysers absolutio geläsen und sy
gethan uß der aacht und aberaacht und genommen in des keysers
schooß. Daruff ist vil fröuden, schiessens und jubilierens
beschächen. So sind noch 40 knächt da imm zuͦsatz.
^$Ex Anglia miserunt amici valde copiosam disputationem habentem
integra folia 36 et manu scriptam de eucharistia D. Petri
Martyris contra doctores Oxonienses. Obtinuit
transsubstantiationem et corporalem praesentiam esse nullum.
Plura non possum. Commendo tibi hunc filium nostrum in domino.
^$Vale.
^$Tiguri 3. octobris anno 1549.
^$B[ullingerus] tuus.
<lz>[Adresse ...]: fehlt.

<nr>[34129]</nr>
<ae>Johannes Haller an Bullinger</ae>
Bern, 19. August 1564.
Zürich StA, E II 370a, 330. / Orig.
(Aut.)
S. Accepi tuas per hunc Glaronensem et ago pietati tuae maximas gratias, praesertim pro fideli consilio, quod mihi in negotio novę illius confoederationis
communicasti.
Remitto illud tibi; sed miror, qui factum sit, quod reclusum sive apertum et tantum primo folio tuae postremę ad Brentium responsionis, quam
Repetitionem vocas, involutum a praefecto Lausanensi Petermanno ab Erlach, qui nuncium illuc miserat, ad me transmissum sit.
Ego transscripsi ex eo, quę
videbantur, hodie nec putavi hunc nuncium tam cito ex Friburgo rediturum; alioqui copiosius ad te scriberem; sub noctem enim redit et cras summo mane, quando
mihi etiam concionandum est, iterum discedet.
Res haec me valde etiam sollicitum tenet, et vereor valde, ne in gravem inducamur tentationem.
Scribit Beza ad
nostros, et ut est astutus satis, novit, quos sollicitare debeat; urget ergo et instat, nec desunt, qui illum hic audiant, qui alias vix audirent.
Praetextus
est plausibilis, res ipsa putrida tota.
Oro dominum, ne nos inducat in tentationem.
Mareschallus de Villevilla cum archiepiscopo Lemovicensi proxima Martis huc venerunt; nudiustertius et heri auditi sunt, prius a senatu, postea a diacosiis.
Quid proposuerint et quid ipsis responsum sit, certo nondum scribere possum, cum fidorum neminem adhuc de his disserentem audire potuerim; scis tamen propediem.
Proficiscuntur nunc Lucernam; nam a Solodoro propter pestem illic quoque ingruentem declinant.
Venient etiam Tigurum vobiscum nimirum acturi, quod et hic
egerunt.
    Beldii quoque literas remitto; scripsit idem ad me quoque de rebus iisdem.
Ich sorg noch immerdar, es geb nüt guͦts, et vereor reliquos non
satis fidos esse.
          Von Genff ist sonst nüt, dann das ich von her Jörg Obrechten<f1>Georg Obrecht, Freund Calvins, s. u.a. Beza-Korrespondenz.<fe> von Leon, so diser tagen auch hie gsin, verston, der hertzog von
Saffoy enbüte sich alles guͦts gegen inen und förchte wol so übel, wir haltind den friden nitt an imm als er an uns.
Gott geb, das es als guͦt werd! Min
herren handlend sonst den Genfferen alles zuͦ guͦtem; dann, so krieg sölt werden, davor gott sige, wurde es den Genfferen wol als schwär als sonst jeman.
So
dann der friden bschloßen, wirt man immerdar handlen, was müglich, das si auch zruͦwen sigind.
Man meints beßer mitt inen, dann sis verstandind.
Haec nunc
raptim; proxime plura dabo.
Salvi sint omnes tui.
Bernae  19. augusti sub noctem 1564.
I[ohannes] Hallerus, tuus omnino.
Fratrem ex me saluta, cui iam scribere* (*a.R. scriberem!) non possum; sunt enim mihi Glaronam quoque adhuc scribendę literae.
Clarissimo viro d.
Heinrycho Bullingero, Tigurinae ecclesię vigilantissimo pastori, domino meo et compatri summa pietate colendo.

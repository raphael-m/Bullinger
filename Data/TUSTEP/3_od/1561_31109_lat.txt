<nr>[31109]</nr>
<ae>Mathieu Coignet an Bullinger</ae>
<od>
Solothurn, 14. Juli (1561).
<vo>Zürich StA, E II 368, 471. / Orig.
(Aut.)
S. Tuas recepi scriptas 9. huius mensis.
Vidi sollicitudinem tuam de episcoporum synodo.
Sed de conventu illo, qui fiet 20. huius mensis, bene multi sperant, et quod pars melior et doctior maiorem vincet.
Avide expecto, quid principes et regis consilium egerint auditis sententiis senatorum omnium parlamenti Parisiensis in religionis negocio.
Quę intellexero, tibi signifficabo et, si habuero confessionem impii Itali, cuius mentionem facis, mittam ad te.
Ramboletius interpretabitur exemplar
literarum, que ex Hispania ad me misse sunt, et que ex me intellexerit, narrabit.
Itaque finem faciam satis habens negocii cum legatis Quinquepagicorum, quos beneficiorum magis memores et gratos optarem.
Salutabis amicos omnes.
Bene vale.
Solud[uri]  14. iulii.
                                           Tuus ex animo Coignetius.
D. Henrico Bullingero ecclesie* Tiguri pastori vigilantissimo.
Tiguri.
[eclie)

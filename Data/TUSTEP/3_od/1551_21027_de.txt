<nr>[21027]</nr>
<ae>Bullinger an Josua Bullinger</ae>
Zürich, 4. Februar 1551.
Zürich StA, E II 342, 277. / Orig.(Aut.)
Min früntlicher gruͦß und alles guͦts bevoran<f1>vorab.<fe>,
früntlicher, lieber vetter, es nimpt mich wunder, das du uff dinen
gschrifflichen anzug und uff min antwort siderhar weder
embütst noch ützid schrypst, wie es dir gange oder was din
wäsen sye. Umb den vatter und uns alle stadt es wol von den
gnaden gottes. Der vatter ist vor 8 tagen ein tag oder zwen
hie by mir xin, hatt noch wol wee an sinem dem einen
schenckel. So ist uff vergangnen sontag unsers bäs Anni
Käller<f1>Anna Keller, gest. 1. Feb. 1551; Näheres im "Verzeichniß des Geschlechts der Bullinger", S. 96.<fe> zuͦ Bremgarten selicklich verscheiden. Es gruͤst
dich all min volck. Biß nitt so ful und schrib doch, wie es
umb dich stande. Gott mitt dir. Datum Zürych  4. hornung
anno 1551. Bis alle zyt gottsförchtig, fromm, warhafft, trüw und underdienstig.
Heinrych Bullinger.
Dem frommen Josua Bullingern, kürßnergesellen zuͦ
Sangallen, sinem lieben vetteren.

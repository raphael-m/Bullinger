<nr>[26160]</nr>
<ae>Fridolin Brunner an Bullinger</ae>
<od>[Glarus], 26. August [1556]</od>
<vo>Autograph: Zürich StA, E II 377, 2400f.
(Siegel...)</vo>
<dr> <dr>
<re> </re>
<tx>S. Adparuerunt apud nos iam praeterita die dominica 5
Pagorum legati et singulis Pagis duo omnium praestantissimi; hi
comitia petierunt quorumque votis satis est factum. habitis iam
comitiis nostros perfidię accusarunt ea de causa, quod ea, quae
in comiciis anno 1532 transactis promissa sint, non fideliter
praestitisse. Qualis illa pollicitatio sit tum facta, sic
accipe. Mox post cladem Capellanam, cum iam omnia apud nos
minis, timore et seditionibus plena erant nostrique in partes
divisi, venerunt Pagorum legati ad nos controversiam hanc
dirimere. Et id hac via sunt conati: primum eiusmodi pacis
conditionis nostras proposuere affirmantes nullam viam
reconciliandi commodiorem inveniri posse, quam ut missam in
omnibus parochiis rursus recipiant. Hae pacis conditiones
nostris non placuerunt. Post haec alias pacis leges
praescripsere, nimirum ut parochia nomine Lintal sacrificum
solum, alię vero, videlicet Schwanden et Glaris, sacrificum et
verbi praeconem habeant. Has pacis conditiones satis iniquas ob
iniuriam temporum, ut quod iam omnia erant desperata, nostri
suscipere obsignareque inviti coacti sunt. Et cum iam hisce
pollicitationibus hactenus non est satisfactum (quod in
praedictis duabus parochiis, Lintal et Schwanden, iam dudum
papatus radicitus est extir-patus), eam ob causam legati ad nos
venere, qui nostros non solum promissionum admonuerunt, sed et
eas absque ulla cunctatione praestandas urserunt. Suis profecto
comminationibus tantum effecerunt, ut nostri de novo
promissiones anno 1532 factas rursus cum ipsis Pagis renoverunt,
confirmarunt et obsignarunt easque usque ad consilium universale
fideliter praestaturos polliciti sunt. Vides, vir bone, duobus
modis hac stipulatione peccatum esse, primum, quum impossibile
sit eam praestare, timeo hanc omnium turbarum et malorum lernam
futuram; secundo, quicquid eciam per verbi ministros in posterum
aedificatum fuerit, Pagi perpetuum stipulata urgebant, et sic
verbi dei semen exurgere et provenire haud quaquam poterit.
Legati quoque in praedictis comiciis severitate timenda
protestati sunt, ut qui vel gri contra illorum religionem
dixerint aut eam conviciati fuerint, mox in eos summa
crudelitate animadversuros.
^$Praeterea Matthiam Bodmerum in multis quoque, praecipue lesae
pacis accusarunt minaciterque mandarunt, ut quamprimum
proscribatur. Hi sunt fructus legatorum adventus, quibus hostes
nostri resuscitati cristas rursus erigunt. Quare, mi Bullingere,
taedet nos nostri incassi laboris et sortis miserę, piget
vivere Pagorum tyrannide. Non puto quoque evangelium salva
conscientia praedicari posse, cum ad papisticos errores
connivere et iuxta Pagorum leges praescriptas vivere oporteat.
Quare in animo statuissem, ni aliud suadeas, officium meum
resignare et deponere.
^$Datę 26. die augusti.
^$Hęc sunt apud nos nova, quae tecum communicare placuit.
^$Fridolinus Fonteius, ecclesię Claronensis pastor.
^$Ioannem Wolphium symmysten nomine meo salutabis et, quae
Pagorum legati apud nos exequti sint, ei significabis.
^$Consilium tuum expectabo, et quo tuto literę tuę ad manus
meas veniant, commendabo negotium mercatori aliquo ex nostris,
qui iam nundinas Zurzachias profecturus literas abs te petat.
Sic tuto per fidelem tabellionem ad manus meas venturę sunt
literae.
<lz>[Adresse ...]: Ornatissimo viro Henricho Bullingero, domino
suo colendissimo.

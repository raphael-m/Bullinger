<nr>[30175]</nr>
<ae>Fridolin Brunner an Bullinger</ae>
<od>
Glarus, 2. Oktober (1560).
<vo>Zürich StA, E II 377, 2402. / Orig.
(Aut.)
S. Non possum te la[....., m]i Bullingere, praeterita die dominica Pagos ad magistratum nostrum misisse tabellarium, quo mandarunt, ut ad comitia Eremitana iam praesentia ex nostris legatos mittat, qui Pagis accepti et non ingrati sint, alias ipsis consessum et audientiam non admissuros.
Pręscripserunt ad hec nostris nominatim, quos mittere legatos debeant.
Ex adversariis nostris volunt habere consulem Scudum, praefectum Madium, Dolderum et Lienhertz Avienum, ex nostris Schuͦlerium,
Pfendlerum, Iacobum Becker et quaestorem aerarium.
Vide, bone vir, quae hec sit praesumptio et arrogantia, qui non verentur nostrum magistratum contemnere et dictaturę authoritatem sibi attribuere.
Quę hec portendant, mediocriter sanus expendere valet.
Magistratus mandatis Pagorum est ex bonitate obsecutus praedictosque nominatos legatos misit, cum his eciam Hessium, huius anni electum consulem, quem in numero habere spreverunt, item Iacobum Avienum et alios misit.
Dominus res nostras bene
vertat.
Vale bene.
Datę  2. die octobris.
                                    Fridolinus Fonteius Glareanus, tuus.
Dem erwirdigen m.
Heinrich Bullinger, predicant zuͦ Zürich, minem günstigen herren.
Tag zu Einsiedeln      6. Oktober 1560          EA IV,2    S. 142 - 144.

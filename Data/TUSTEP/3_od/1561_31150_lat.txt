<nr>[31150]</nr>
<ae>Stanislaus Sarnicki an Bullinger</ae>
<od>
Krakau, 28. September 1561.
ZÃ¼rich StA, E II 367, 113 - 16.
Wotschke, S. 129ff.
S.P. per Iesum Christum, dominum et salvatorem nostrum.
Mensis iam praeteriit, postquam literas Martino cuidam ad te perferendas dederam, vir amplissime, ex quibus de statu nostrae ecclesiae qualem nunc post discessum d.
Martini videmus coniectare tantum potuisti, percipere autem non potuisti.
Neque mirum est, cum neque nos, qui hic praesentes sumus, quid nobiscum ageretur quove emergere illi accusati vellent, nequaquam percipere poteramus.
Sumus nunc, mi domine Bullingere, male cohaerentia
membra, plena sunt suspicionum, plena obtrectationum, ita quod nec hospes ab hospite tutus.
In funere illius clarissimi et illustris viri sempiterna memoria dignissimi plane fatidico* [fatididico) spiritu concionatores nostri praedicebant, mortem tam magni viri portendere* [a.R. ....secutura esse ...........portendere .........) aliquam insignem cladem ecclesias nostrias.
Nec omnino fefellit illos augurium.
Nam quae tum veluti in aenigmate videbantur, nunc iam experiantia magno omnium
christifidelium malo prae oculis videmus.
Mortuo illo vero auriga currus Israel sumus nunc veluti cur[r]us conquassatus, cuius temo allisus, axis fractus, rotae disiectae.
Unde autem tam sobito invaluit malum; dicam.
Dicam autem vere coram deo et compendiose.
Vigesima prina septembris habita est synodus Wladislaviae, quemadmodum et antea vobis perscripseram.
Ad eam synodum venit cum suis patronis Blandrata et d.
Lismaninus et post varias deliberationes, cum uterque illorum videret se incurrisse in suspicionem, Lismaninus invitis omnibus ministris et plerisque hospitibus ecclesiarum eumque retrahentibus confessionem fideli toto hoc tempore habitus est, eo maius exitium ecclesiis adferre potest.
Si, inquam, vestigiis istorum insistere perrexerit.
Haec
ego scribo et narro verissima et scio me exspectare a plerisque odia et pericula, tamen pro fide mea erga deum meum et ecclesias vestras dissimulare non potui.
Praeterea vos rogo, ut consilia vestra pro vestra prudentia ita attemperetis istisque literis ita fruamini, ne me hic cum reliquis, qui vos amice veneramur, in periculum praecipitetis.
Sin autem a me, cui est utcunque perspecta conditio huius regni, quo pacto istis periculis occursandum sit, requireretis, tum interrogatus ita faciendum
modeste responderem: Est nobis, vir dei, divina misericordia inprimis imploranda et media, si quae dari possunt, non negligenda.
Iudicarem autem necessarium primum diligenter hanc confessionem et eius latebras recessusque pervestigaretis.
Si non est res tanti, propter quam turbae moveri debeant, quiescendum praesertim mihi in hoc turbulento statu ecclesiae putarem, satis est nobis turbarum cum aliis sectariis, et potius contra papistas vires colligende.
Si autem gentilismum de tribus diis et
Arianismus ad contumeliam filii dei haec confessio spirat (ista enim duo sunt, quae ab illis timenda sunt) nullo modo haec pestis generis humani ferenda esset et opus esset non modo literis et scriptis agere sed etiam nuntiis propriis tam a Genevensi quam a vestris ecclesiis.
Imo et principes Germaniae pios opus esset excitare, ut nuncios suos mittant ad extinguendum hoc subitaneum incendium.
Non dubito, quod nostri homines ea re permoveantur.
Est res profecto non tam magni quam maximi momenti.
Sathan hic vigilat et satagit, et vere dominus Calvinus in illa praefatione scribit, quod huiusmodi homines sunt astuti, penetrant domos magnatum et insinuant sese, ut ita viam suis blasphemiis sternant.
Quare, vir clarissime, opem vestram hic afflicta ecclesia implorat.
Si aliquid dignum memoria posteritatis praestitisti*, [praestititisti!  ut quidem.....prestitisti) hic sane campum amplissimum nunc habetis, in quo fides erga filium dei et intensissimus amor vester excurrere possit.
Sunt autem hic isti viri illustres cives ecclesiarum nostrarum, quos literis vestris deberetis excitare.
Inprimis capitaneus Margemburgensis incisor mensae regiae Stanislaus Miscovius.
Hic vir est clarus, prudens et huiuscemodi innovationes inquietorum hominum detestatur.
Hunc, qu[a]eso, prae aliis, utut potestis, animetis et cohortemini.
Secundus est castellanus Biecensis Ioannes Boner, vir clarus et prudens, sed video eius aures praeoc[c]upare annituntur.
Tertius est palatinus Posnaniensis Martinus Sborovius, fere post regem primas regni.
Hi duo cum capitaneo Marge[n]burgensi multa possent servire ecclesiae dei.
Quartus est illustris palatinus Vilnensi[s] Radivilus fama vestris hominibus notus, ad hunc veluti ad arcem accurru[n]t.
Non dubito tamen, quod domini dextera custodiet eum, modo ei literis vestris non desitis.
Sed neque ministri* [mininistri)  negligendi essent.
Scribite igitur ad Foelicem Crucigerum, Stanislaum Luthomirium, Iacobum Sylvium, Gregorium Bresinium, Stanislaum Wardesium, Martinum Crovicium, virum pium et integer[r]imum.
Hi omnes sunt viri boni, pii et amantes deum, sed sathan non
dormiet.
Timeo, ne cribret nos Sathan et aliquos ex istis tentet, quamquam hactenus strenue perseverant in confessio[ne] fidei, quam semel ab initio amplexi sumus.
Hos, inquam, omnes literis vestris praemonere literis vestris debetis, si autem postea nobis videbitur, ut etiam nuncios mittatis, vos successu temporis reddemus certiores.
Nam nunc mihi nondum tempus commodum videtur.
De istis omnibus tua praestantia potest viro[s] doctos et pios commonefacere suppres[s]o tamen meo nomine propter multos utiles respectus.
Mallem enim, ut cum eis actio instruatur nomine totius ecclesiae non nomine unius.
Interea ego si quoquo modo potero nollem ecclesiae dei deesse.
Quare si ita videbitur tibi, ut mihi aliqua iniungas, dabo operam, ut in me nihil desit.
In hoc enim sum, ut serviam domino deo meo et ecclesiae eius omnibus diebus vitae meae.
Cupio igitur te tuosque bene valere.
Data  Cracoviae 1561. Data  28. septempbris.
Clarissimo et pietate erudicione . . . . . . .  ni praestantissimo viro do[mino] Henricho Bullingero, super[intende]nti ecclesiae Tigurinorum [domi]no et fratri reverenter colendo.

<nr>[33126]</nr>
<ae>Jonas Grasser an Bullinger</ae>
Basel, 6. September 1563.
ZÃ¼rich StA, E II 375, 699. / Orig.
(Aut.)
S. D.  Etsi tua virtus me satis allicere potuit ad amandum,
fecerunt tamen hoc literae tuae cumulatius, in quibus inerat
effigies humanitatis expressae* (*proess.!) et quaedam animi tui
imago non muta, quam mihi de te saepe proposueram; neque enim
unquam dubitavi, si quando ad te scripsissem, accepturum me
literas Bullingero dignas.
O me fortunatum, inquam, cui unis
literulis ad huiuscemodi hominis amicitiam viam munire deus ille
noster, verae sanctaeque necessitudinis author, dedit, in quibus
literis omnia<gr>jilopros...  eszata</gr> persequeris: excusas,
gratias agis idque de nihilo.
Deinde, quae optanda sunt ad
Christi, optimi pastoris gloriam, gregis salutem, optas; mones
postremo et hortaris me, quibus rebus mea imbecillitas sane
indiget.
Quare pro isto tuo erga me animo tibi, quas possum,
gratias ago, habeo et habiturus sum semper; nam me relaturum esse
polliceri non possum, habiturum certe possum.
Hoc tamen tibi
persuadeas velim, Bullingere doctissime, qui te magis amet, colat
tuamque scribendi elegantiam (aliquot enim tuas lucubrationes
degustare coepi) magis admiretur, te inventurum neminem, quod
quidem, si libeat periculum facere, facile cognosces.
Deus, pater
domini nostri Iesu christi, te longaevum votorumque compotem
servet ac spiritu suo sacro te ad conservationem ecclesiae suae
regat.
Vale, optimum organum ac vas electum ad Christi gloriam, et
Grasserum tuo aere esse patere.
Salutant te fratres d.
Severinus<f1>Erzberger(?).<fe>, d. Battmannus.
Basileae  6. septembris 1563.  Raptim vesperi.
               Tuae observantiae deditissimus Ionas Grasserus
Basiliensis.
Reverendo viro d.
magistro Heinricho Bullingero, theologo
syncerissimo, doctori verbi divini apud Tigurum fidelissimo,
domino meo observando et fratri in Christo percharo.
Tiguri.

<nr>[22121]</nr>
<ae>Johannes Haller an Bullinger</ae>
(Bern), 12. Juni 1552.
Zürich StA, E II 370, 173. / Orig.(Aut.)
S.  Scripsi his diebus animo admodum perturbato; sed interea
me fratris electio admodum recreavit iterum. Dominus det, ut
illo ipsi et ecclesiae sit salutaris, foelix et fausta! Bene
spero de illo; est homo placidus et laboriosus nihilque,
scio, detrectabit, quicquid ipsum iusseris. Rogo, ut illum
habeas commendatum et, quomodo se gerere debeat, instruas;
est enim longe alia ratio urbicis ecclesiis praeesse quam
paganis. Admonebo illum quoque sui officii.
Caeterum novi interea nihil venit,  nisi de
Norimbergensibus. Der marggraff halt inen mechtig an; man
achtet, es werde in wenig tagen eroberet. Si sind gar
erhaset; ita Witz habuit Nürnberg etc. Gott erbarm sich ir!
Es sind nüt dann libhaffte plagen gotts; also muͦß
Tütschland durstrafft werden. Ich besorg bi uns je später je
rüher.
Mecard schript von Augspurg, das die interimisch noch
predigend; der anderen ist von deß gethonen eids wegen noch
keiner ufgstellt. Es gat gar lumpecht zuͦ; der rhat sol
nüt,
hend noch Fucker und Baumgarter under inen, sehend nitt uff
gott, sonder noch immerdar uff dwält. Er schript auch, das
Witenberg und Peyeren vil volks habind; weißt man nitt, ob
si sich fründ oder fyend erklären wellind. Ich fürcht,
Peyern werds auch muͤßen liden. Marti von Poßow sol hinin
bis uff Tschampangen prennt und großen schaden thon; dem
zücht der küng nach; er flücht wider. Man achtet, es werde
on schlacht nitt zergon. Vom keiser weißt man auch zuͦ
Augspurg nüt. Vil lüth achtend, er sige tod. Musculum hett
man gern gen Augspurg; aber es wil imm noch nitt gfallen,
und alle verstendigen schribend imm, er sölle bliben. Si
sind gantz unverwart inn der statt, habend kein volk. Man
bsorgt, die fürsten suͦchind die stett zuͦ eignen,
wiewol
ich acht, Musculus schribe üch dasselb alles zuͦ. Bi uns
ist
sonst nüt, dann das pestis wider inbricht. Schultheß Negeli
ist krank amm feber, Wattenwyl nitt hie.
Vale. Salvi sint omnes tui; mei omnes recte valent dei
gratia teque tuosque salutant.
12. iunii 1552.
Scriptis his ecce alię a Mecardo afferuntur literae,
quę datę sunt 3. iunii, quarum hęc fere est summa:
1.  Uff 2. iunij sind gen Augspurg kommen 46 wägen mitt
gschütz, das dem keiser und bischoff ist gnommen worden
zuͦ Füßen und Inßbrugk, item 71 wägen artelarij und
guͤter.
2.  Es laßt sich ansehen, als welle der küng Ferdinandus mit
gwallt zuͦ Regenspurg ein widerstand thuͦn. Der graf von
Eberstein ist mitt 12 fennli inn der statt, darumb die
fürsten alle macht uff Tonawerd richtend.
3.  Hertzog Hans ist ledig bi dem künig, sol durch Behem und
mitt irer hilff in Sachßen fallen; aber der graff von
Oldenburg ist starck in Sachßen, imm zuͦ widerston. Ist
ein
hürat zwüschend sinem elteren sun und Ferdinandi tochter
abgerett; die sach wil gfarlich sin.
4.  Nürnberg hatt ob 100 000 gl. schaden glitten. Der
marggraff wil 600 000 gl. noch han für costen oder fürfaren,
ist willens, inen den wald abzuͦbrennen, daran all ir
verderben ligt. Hatt ein schutz durch das rathhus thon,
einen durch cantzly, dry dur deß Kraffters hus, einen durch
S.Sebald; sonstn schüßt er in gmein die hüser on underscheid
zuͦ hauff, hatt die mur an keinem ort nie beschoßen,
enstiget  jung und allt etc.
5.  Die bischoff, Mentz und ander, habend ein volk gsammlet;
das sol Nürnberg entschütten.
6 . Der keiser rüßtet sich bis in 16000 starck in Kärnten,
Stür und Österrich zesammen.
7.  Brentius ist vor uns beruͦfft, kan aber uff ernennte
zyt
nitt kommen. Von doctor Schnepfen und Sarcerio ist man
teglich antwort gewertig. Wir habend die sach mitt ernst und
hilff der pfarren dahin gebracht, das wir uns keiner
nüwerung besorgen; woltend gern, so müglich, des chorrocks
ledig sin. Aber wann d. Johann Marpachii bedencken statt
hatt sampt aller anderen, so uff das futurum et nationale
concilium sehend, wirt es nitt bschehen. Man wil auch
absolutionem privatam, so libera sin sol, begern, wie si
zuͦvor gehalten worden ist, umb der juget und ehalten
willen amm meisten. Hęc ille.
8.  Item mine herren gebend herren Seb[astian] Schertli
60000 fl. für Burtenbach und all ander ansprachen.
Hęc fere est summa eorum, quę scribit illi, quorum
aliqua forte tibi nota erunt; ideo in gratiam tui excerpere
volui. Vale iterum. Saluto meo nomine d. Pellicanum,
Theodorum, Gvaltherum et reliquos omnes.
Clarissimo viro d. Heinrycho Bullingero, Tigurinę
ecclesię pastori fidelissimo, domino et compatri suo
charissimo.
Zürich.

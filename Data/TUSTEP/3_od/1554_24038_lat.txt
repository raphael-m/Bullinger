<nr>[24038]</nr>
<ae>Hieronymus Pappus an Bullinger</ae>
Lindau,  7. Februar 1554.
Zürich StA, E II 335, 2264. / Orig.(Aut.)
Gratia et pax a domino nostro Iesu Christo. Amen. En rursum
ad vos venit, domine et frater in Christo suavissime,
affinis noster Rotenbergius a Gothardo<fn>Vermutlich Gotthard Richmut; s. <a>HBBW</a> VIII 164, Anm. 76.</fn> vestro debitum
extorquendi ergo. Profecto tardior est, quam ego
credidissem, in exponendo id, quod tamen se facturum
recepit. Credo divitem illum animum ditiorem esse in animo
quam marsupio, utcunque tamen sit, oro, ad solutionem illam
tuam praestare velis operam, atque admoneto illum, fidem ut
servet etc. Quę praeterea nurui nostrę cum amplissimo
Tigurino senatu agenda sunt, pro amicitia nostra te
adhortor, ut ad finem deduci possint. Constituit enim pro
corporis sui inevitabili quasi necessitate ad Thermas
Badenses ineunte vere conferre se, hinc rursum ad patriam
postliminio ire; ita enim visum est nobis omnibus et Bullius
pię memorię ita ei quoque in mandatis dedit, ut se
mortuo ad suos sese rursum transferat. Utere igitur omnibus
eloquentię tę nervis et studio omni, quo potes, ut
illum a senatu lib.......  quibuscunque possis
conditionibus; non enim manebit apud vos. Sed hęc in
sinum
tuum. Nova, quę scribam, certe nulla habeo, nisi quod fama
spargitur in Saxonia et aliis circumiacentibus
septentrionalibus regionibus tacite magnum conscribi militem
et equitem et peditem, cuius tamen nomine, nondum constat;
sunt, qui putant marchionem Albertum moliri talia Galli
praesidio. Anne verum sit, ego ignoro. Dominus det
ecclesię suę .......lem et hospitium extinctis omnibus
tyrannis, qui nobis foveas struunt. Tu vale cum omnibus piis
tuis symmistis et omnibus, qui ex animo promotam cupiunt
veri verbi veritatem. Ex Lindavia  7. februarii 1554.
Hieronymus Pappus tuus.
Piissimo simul et vigilantissimo Tigurinę ecclesię
pastori magistro Henrico Bullingero, domino ac fratri
colendissimo.
^&x ---> Gervasius Schuler an Bullinger, Lenzburg, 8. Februar 1554, ist am Ende des Jahrgangs eingeordnet ^&x{

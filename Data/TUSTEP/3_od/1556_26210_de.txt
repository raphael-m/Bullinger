<nr>[26210]</nr>
<ae>Bullinger an die Berner Schulherren</ae>
<od>Zürich, 20. Dezember 1556</od>
<vo>Autograph: Zürich StA, E II 342, 322 [Aut. Kopie].
(Siegel...)</vo>
<dr> <dr>
<re> </re>
<tx>Hoch- und wolgelert, edel, vest, fürsichtig und wys, gnedig,
lieb herren etc. Min gantz willig dienst sampt allem, das ich
vermag sye v. w. bevoran bereit. Ich hab dis dritthalb jar alle
hie Zürych offentlich under andern minen predigen geprediget die
Offenbarung Jesu Christi, Johanni dem heiligen apostel
geoffenbaret, und mitthinzuͦ die predigen uffgeschriben, da vil
eerenlüt, heimisch und frömbd, mich bittend, das ichs uußgan
lasse. Also hab ich das gantz werck, das hundert predginen
begrifft, gerüst zum truck und es minen gnedigen herren schuld.
und radt der statt Bern zuͦgeschriben. Und so aber nüt by üch
uußgadt noch ze trucken(wie billich ist) verwilliget wirt, das
nitt zevor von v. w. besichtiget und ze trucken erloubt werde,
überschicken ich v. w. hiemitt das gantz werck biß an zwo die
letsten predigen, die ich ouch, ob gott will, in kurtzem hernach
schicken wil, mitt unterthaŁniger pitt, das flyssig und allsbald
v. w. ouch möglich ist, ze besaŁhen. Gefiel es dann v. w. und
die es by üch wölte trucken und die inscription blyben lassen,
wurde m. Ch[ristoph] Froschower in billigem dem Apiario
beholffen sin und mitt imm handlen, daran er wol kummen moŁchte.
Wo aber v. w. hieran kein gefallen haben wurde, bitten ich
underthaŁnig, das man mir min buͦch trüwlich wider zuͦkummen
lasse und min dienst, nitt verarge [urspr. "ze argem uffnem"];
dann ich ye minen predigen herren ze dienen und nitt mißdienen
begaŁr. Ich hab ouch den gantzen handel des gantzen wercks in
die vorred, die ich ouch vertütschen lassen, begriffen, das man
saŁhen koŁnne mitt ringer arbeit, was imm gantzen buͦch
gehandlet wirt. Kan ich dann ymmer v. w. dise arbeit, so sy hie
mitt mir hat, mitt willigen diensten beschulden, wil ich gaŁgen
allen und jedem insonderheit geneigt sin. Bitten früntlich, w.
v. woŁlle diß min schryben in guͦtem von mir uffnemmen und mich
alle zyt gnedicklich bevolhen haben. Gott woŁlle v. w. alle zyt
in sinen gnaden erhallten.
^$Datum Zuͤrych 20. decemb. 1556.
^$V. w. alle zyt günnstiger H[einrich] B[ullinger].
<lz>[Adresse ...]: Dem hoch- und wolgelerten, edlen, vesten,
fuͤrsichtigen und wysen geordneten herren der statt Bern über
die schulen und zuͦ dem truckt, sinen gnedigen herren. [Darunter
verkehrt Notiz: "Min copy an die schulherren 20. decemb. 1556."]

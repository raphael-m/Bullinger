<nr>[42026]</nr>
<ae>Thomas Erastus an [Bullinger] (irrt. an Johann Jakob Grynaeus adressiert).</ae>
[Heidelberg], 1. März 1572.
Zürich StA, E II 361, 44.
S. D. P.  E Franconia reversus, 24. febr. tuas mihi obtulit
literas, vir clariss.,
Franciscus Muraltus. Priores vidi ac legi cum voluptate
singulari. Etsi enim
nondum me satis explico ex omnibus multa tamen, imo pleraque
vehementer probo,
laudo, praedico, veraque esse scio. Et quia non sunt adeo
magni momenti, in
quibus aliter paulo sentio, et quidem recte, ut mihi
persuasi antea, et lectis
vestris magis persuadeo, frustra de illis vel nobiscum vel
cum aliis disputem.
Malo namque in re non adeo necessaria nihil vidisse videri,
quam aliorum
sententias ex pio animo sincer[e]que pect re profectas
impugnare. Ad res ergo alias.
Principio non abs te peto, ut, quid de Antiparacels. nostris
disputationibus
sentiatis, mihi exponas pluribus. Scio enim, quam sis vane
occupatus. Hoc autem
velim, ut alii legant, at me admoneant de illis, quae vel
non recte, vel
obs[cur]e, vel me false, vel non in loco, vel concise nimis
dicta sunt, quo in
sequentibus per occasionem emendare mihi liceat.
Deinde intellexi ex Francisco Muralto, eum cum fratre
parenteque suo mederi
morbis non tantum illis, quibus alii chirurgi manus admovere
solent, verum etiam
internis: et inter hos hydropi et pesti: magnaque et
illustria in his
experimenta edidisse. Scire ig[it r] cupio num ita res
habeat. Multi namque
gloriantur de rebus, qu s praestitere numquam; aut non eo
modo, quo se dicunt praestitisse.
Novi nihil habemus, cuius te putem participem fieri velle.
Hoc solum dicam, d.
Evichium ad me nuper scripsisse, tamque honorificam vestri
mentionem fecisse, ut
nihil ei in vita iucundius amicitia vestra accidisse putem.
Expectat magno
desiderio vestras, et thesauri instar aest mat.
Deus opt. max. vobis ben dicat. Amen.  Annonae caritas
nonnihil remittit.
Sesquifloreno et amplius emi [15?] frumenti modius minoris
quam antea.
Ait Franciscus se aut fratrem suum
percurasse filium tuum rupta[   ??]
in pertone vena. Rogo ut me
facias certiorem, quantum credere
debeam.
Tuae praestantiae obser-
vantiss. Thom. Erastus
Dno. Ioh. Iac. Grynaeo, theologo erudiss.^#'o  et ecclesiae
Rötelensis pastori
fideliss.^#'o  affini suo clariss^#'o.

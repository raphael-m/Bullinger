<nr>[28016]</nr>
<ae>Johannes Fabricius an Bullinger</ae>
<od>
Chur, 17. Januar 1558.
<vo>Zürich StA, E II 375, 522. / Orig.(Aut.)
Gr.
II, 47.
S. Ego, reverende pater, acta legatorum vestrorum legi et quidem percupide; sed ut verum et ingenue fatear, intercessio legatorum nostrorum videtur frigidissima.
Legatus noster, qui videri et haberi vult plane evangelicus (cui tamen de hac legatorum intercessione nihil communicavi) affirmat regem Gallum aliquam rationem tamen habuisse intercessionis legatorum et minus quidem pollicitum esse propter proceres regni, plus tamen praestare incipere eiusque rei argumentum affert, quod in Gallia in
pios inquirere desitum sit quodque ex tanta captivorum turba praeter paucos non sint concremati; sperat ergo indies et horas omnia meliora futura.
Quod utinam verum auguret! Narravit idem legatus et quidem pro certo et comperto ducem Guisium expugnasse et vi cepisse Caletum oppidum munitissimum (Caleß) idque nuperrime.
Er seitt, das sy im uff der post zuͦkommen; waar sy es, das der hertzog anfangs großen schaden darvor erlitten habe, auch mitt schaden müssen abziechen.
Uß des herren red gespür
ich wol, das die Französischen sich des ports vast fröuwend etc.
Haec nunc ad te, ne nihil literarum mitterem, qui vacuas potius quam nullas requiris literas.
Acta legatorum per nobilem virum Fridericum a Salice, cuius adventus in expectatione est, ad te proxime remittam.
Vale, pater reverende, et tuis omnibus ex me salutem dicito.
Curiae Rhetorum 17. ianuarii anno 1558.
Ioannes Fabricius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti fidelissimo, domino et patrono suo plurimum observando.

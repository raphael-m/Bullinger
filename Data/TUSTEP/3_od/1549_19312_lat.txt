<nr>[19312]</nr>
<ae>Fridolin Brunner an Bullinger</ae>
<od>Glarus, 26. November 1549</od>
<vo>Autograph: Zürich StA, E II 335, 2137.
(Siegel...)</vo>
<dr> <dr>
<re> </re>
<tx>S. Dei gloriam promovendi zelus me tua tm sancta opera, mi
Bullingere, quibus nunc incumbis, utpote recognoscendis
Decadibus tuis, scriptis meis interturbare impulit. Quum videam
haeresim papisticam pseudoprop[h]etarum opera ut consilio
instigante imperatore Carolo iam dudum labore et industria cum
eruditorum tum piorum viorum sopitam rursus tamen feliciter
evigilare et e luto emergere. Id autem non alia fieri ratione
existimo quam quorundam ignavia, socordia et oscitatione, quos
piscibus magis mutos hostes contra Dodonęo aere vocaliores
factos videre licet. Alia profecto persuasione adduci nequeo,
quin credam nostros cruce absterritos iam statuis esse
taciturniores. Olim, dum res in vado erat, omnes in harenam
descendere<f1>Adagia 1, 9, 83 (ASD II/2 396, Nr. 883).<fe> nitentes papatum impugnabant strenue. QWuotidie
innumerę lucubrationes vastique cudebantur libri, omnes in hoc
certamine palmam ferre luctabantur. Persuasus eram hosce eo
vires intendisse, quo dei gloria eo felicius promoveretur. Sed
crux nostra hac tempestate probat, quo multorum animus tenderit
quove spiritu impulsi quęque fecerint, nempe ea spe, ut huius
mundi vanam et rem et gloriam aucuparentur. Ea gratia satis
manifestum, cur in negotio Christi locarint operam suam. Nunc
cum cernimus pro labore odium et persecutionem ferre, ranę
Seriphicę delitescimus. Hoc autem videntes adversarii excitati
animatique cristas tollunt et cum magna laude impiorum et
prophanorum hominum epinicion canunt sibi in hac re triumphum
decernentes. Pauci, mehercle, hactenus inventi sunt, qui illud
Interim impium impugnare ausi fuerint. Inter nostros memini
neminem contra illud scripsisse excepto Calvino. Qui etiam (ut
ego sensiam) non pro dignitate, ut res postulabat, illud
explosit negotioque satisfecerit. Non ita pridem ad nos rumor
delatus volumen ingens et spinosum oper sophistarum in Sorbonę
Magu[n]tinensis officina elaboratum in lucem aeditum esse, quo
una cum brachio saeculari rursum idololatriam superstitionemque
papisticam (si rumpantur ilia Codri) firmare et reformare
adnituntur. Sed spero domino aliud visum fore, qui impiorum
propositum, ut in dies patet, cum magna suorum laude evertere et
corvos inhiantes deludere novit. Multi varios concinnarunt
libros, quibus veritatem ab asperginibus sophisticis
repurgarent; sed nemo te melius dexteriusque horum et
anabaptistarum errores strophasque confutavit. Tuo ob id labore
et industria per gratiam dei se exerente multos in eclesia
errores sublati sunt. Deploratum hominum genus, papistę
videlicet et catabaptistę, homines circa fidem reprobi, detecta
horum impostura abs te fusum et fugatum est hactenus. Merito in
hac pugna profecto quique tibi palmam porrigere debent. Quare
dum tuus labor tantum hactenus momenti ecclesię attulerit,
oratum te volo, ut rursum in veritatis campum in pugnam ab
adversariis vocatus alacriter progredia[ri]s Germanico scribendi
stilo horum strophas in lucem protrahendo evertas et convincas
cum laude et Christi et Germanię tocius veritatem evangelicam
vindicando. Fac, obsecro, ne aut rei aut mortis timore
absterritus omnia dissimules. Nosti, quae tui officii partes
sint, quae deceant pastorem, praecipue te archiepiscopum, quem
spiritus sanctus tot et tam eximiis locupletarit donis, haud
dubie non in alium finem, quam ut in vinea domini bonus et
fidelis minister sis. Non ignarum te puto praemium amplissimum
et immarcescibile in saeculo futuro tibi paratum esse. Soleo
indies in sinu cum propheta Elia paucitatem piorum et veritatis
eversionem maestus conqueri et deflere, quum videre liceat
nostros labores inanes incassosque spe nostra in dies frustrari,
quantoque Christi negotium provectum cupimus et studemus, eo
plus ac magis pessum iri, impiorum contra omnia ad votum
feliciter succedere et provenire, eo modo procedere, si sic in
fatis esse putarem, ea omnia cogere animo aequiori ferre,
sustinere profecto etiam libenter hanc duram condicionem, quae
nunc manet verbi ministros, ni vererer quorundam negligentia et
cunctatione ecclesię incommoda et mala innumera pedetentim
proserpere et provenire. Cum bestiis his, oro, pugnato et
strenuum et invictissimum pugilem veritatisque propugnatorem
age. Nam si mihi hec tua charismata spiritus concessa forent,
videres iuxta dei zelum, quem habeo, militem in negotio Christi
non ignavum aut formidulosum futurum. Dominus nos usque ad finem
in ecclesię suę usum et gloriam suam corroborare dignetur.
Vale bene et, quae scripsi, ea eo animo, quo scripta sunt,
accipito, mi Bullingere, omnium et ornatissime et charissime.
Oramus incessanter, ut dominus te Nestoreum sinat saeculum
vivere suę ecclesię usum, amen. Iterum vale.
^$Datum 26. novembris ex Glareana anno 1549.
^$Fridolinus Fonteius, tuus amicus ex animo tuique
observantissimus.
<lz>[Adresse ...]: Dem ersamen, hochgelerten meister Heinrich
Bullinger, predicant zuͦ Zürich, minem günstigen herren zuͦ
handen.

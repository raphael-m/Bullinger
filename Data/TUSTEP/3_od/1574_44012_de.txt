<nr>[44012]</nr>
<ae>Bullinger an Tobias Egli.</ae>
Zürich, 4. März 1574.
Zürich StA, E II 342a, 732. / Orig. (Aut.)
Graub. III, 464 R.
S.  Octavus hodie dies est, quando ultimis tuis respondi.
Tradideram curandas d.
Hallero nostro, cumque putassem illas te accepisse, en
siginificat nullum se
invenisse, cui tuto crederet. Ita factum, ut eas heri mihi
restitueret. Nunc ego
eas huic inclusas fasciculo mitto. Imposui tuis d. Campelli
epistolam, quam a me
repetivit; eam ei tradas rogo. Mitto in praesentiarum tria
exempla libellorum
nunc a me vulgatorum, primum pro d. Willio consule, secundum
pro d. Campello,
quibus duo haec exempla tradas rogo meque illis commendes
rogans, ut benigne a
me accipiant et in precibus suis mei meminerint. Tertium
tuum est.
Aegrotavi iam fere a fine ianuarii et tamen in aliis meis
negotiis et mea
infirmitate libellos hos paucos intra dies effudi potius
quam composui. Partiti
enim sumus laborem gener meus Simlerus et ego: scribit ille
Latine et copiose,
ego Germanice et populariter pro captu vulgi et breviter
paucis multa complexus.
Spero Simleri librum, qui ad folia circiter 17 pertinget,
hisce diebus
absolvendum. Tuum et aliorum bonorum virorum erit iudicare
de hoc nostro labore.
Vale et precibus tuis commenda me domino.
Tiguri  5. martii 1574.
        Bullingerus tuus.
Uß dem Niderland von Antorff werdent kläglich brieff
geschriben, wie das zuͦ
ußgendem* (* a.R.: .. ußgend.:!) jenner die Hispanier
grössere niderlag uff dem
meer gehept dann [in] allem disem krieg nie beschähen. Die
besten schiff uff 14
sind von Gösen gefangen, vil zuͦ grund geschossen und
alein uff 8 personen by
dem läben behallten; die andern all sind von schiffen in das
meer gestürtzt, das
des meers gestad vollen todter gelägen, derglychen nie me
gesähen etc. So kumpt
jetzt ein geschrey, das 12000 haggenschützen, 3000 pfert,
Tütsche, in Lothringen
ylind, Pittsch die graffschafft widerumb ynzuͦnemmen und
filich wyter zuͦ ziehen etc.
Pio et erudito viro d. Tobiae Eglio, Curiensis ecclesiae
ministro, domino honorando et fratri dilecto meo.
An herren Thobia Eglin, pfarreren zuͦ S.Martin zuͦ Chur.

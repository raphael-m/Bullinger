<nr>[19291]</nr>
<ae>Johannes von Ulm an Bullinger</ae>
<od>Westminster, 22./23. Oktober 1549</od>
<vo>Autograph: Zürich StA, E II 369, 4.
(Siegel...)</vo>
<dr>Zu. lett. III, S. 395f, Ep. Tig. III, S. 260f.<dr>
<re> </re>
<tx>(Dieser Brief ist auf dem gleichen Blatt dem Brief von Rich.
Cox v. 22. Okt. 1549 angefügt). Heinricho Bullingero S. D. P.
Richardus Coxus, regiae maiestatis paedagogus et urbis
Oxoniensis archocancellarius, hac mea subscriptione vult
contestari se hasce ad te literas summis maximisque districtum
negotiis festinanter exarasse, quod ita esse deum hominesque
contestor. illud praeterea, pater in Christo colendissime, per
me tibi certe significatum esse volo religionem a Christo nobis
datam foeliciter ac prospere procedere, antichristum hoc aspero
et periculoso tempore communi omnium totius Angliae procerum
iudicio esse denuo proffligatum neque solum religionem superiori
anno semel susceptam veram esse ab ipsis iudicatam, sed et hanc
negligentibus poenam duplo graviorem esse constitutam, quod ita
esse pro certissimo tibi scribere queo. Nihil igitur est, quod
boni metuant, nihil, quod papistae de sacrillega sua missa
sperent. Adest dominus suae ecclesiae nec ipsam ultra, quam
ferre potest, perturbari affligive permittit. Quod illud ipsum
hoc turbulento tempore factum si non fuisset, deus bone, quae
mala, quas turbas papistae nobis dedissent! Sed haec hactenus.
Petrus Martyr et Ochinus Bernhardinus, Scinnerus item et
Wullokus salutem hic tibi a se scriptam esse voluerunt plurimam.
Vale et brevitati literarum ignosce.
^$Dedi in cubiculo Coxi raptim 22. octobris 1549.
^$Ioannes ab Ulmis <gr>...</gr> tuus, <gr>...</gr>. Libri aliquot
a tes conscripti nuper Anglica phrasi sunt donati etc. Bucerus
tacet.
^$Velim item, si modo non sit tibi molestum, paucis ad ea, quae
proximis literis tibi significavi, respondeas. Peream male, si
non hoc ipso die princeps Dorzestriae humanissimum praebuerit se
erga me, cum intellexisset Coxo me abs te commendatum esse. Deus
bone, quid non in tuam gratiam faciet<facietur?>? Sed plenius
haec Thomas Caius, vir Latine et Grece doctissimus, ad te brevi
perscribet.
<lz>[Adresse ...]: ["Doctissimo ac integerrimo theologo D.
Henrico Bullingero." so in der Kilchberger Kopie.]

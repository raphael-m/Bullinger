<nr>[20259]</nr>
<ae>Johannes Gast an Bullinger</ae>
Basel, 18. November 1550.
Zürich StA, E II 366, 153. / Orig.(Aut.)
S. in domino. Literas, quas misisti, accepi 1. novembris
die, datas ante 16
dies, in quibus petis libellos Magdenburgi excusos; scias
apud nos nunc temporis
nullos inveniri; si ante mensem accepissem literas,
potuissem emere. Si autem
meos vis legere, libenter communicabo, sed ea lege, ut bona
fide remittas; nolo
enim illis carere propter certas causas. Puto autem iam
actum esse de
Magdenburgensibus, qui obsessi sunt cum quatuor exercitibus,
Brunsvicensi,
Brandenburgensi, Mechlinensi et Mauriciano, et fama spargit
Mauritium occupasse
Magdenburgum. Videbimus mirabilia opera dei. Saepe cogito
Constantienses, qui
amissis optimis viris mox se dediderunt in turpissimam
servitutem, e qua nunquam
liberabuntur. Sic fortassis Magdenburgi contigit; amissis
optimis viris domi
mansere hypocritę, qui iam urbem in potestatem Caesaris
dare iucundo animo
constituerunt. Verum certiora brevi audiemus. Turca in
maximo apparatu est et
cogitat Moraviam devastare et Vratislavienses<f1>die Breslauer.<fe> in maximo sunt
timore et reliquę
civitates Bohemicę. Dominus fortassis ita vult suam
ecclesiam defendere ab
istis vulpinis hominibus. Germania omnes fere nationes
Europę depopulata est
et iam etiam crines dabit hostibus exteris.
Quid in Lotharingia acciderit cum ossibus Caroli ducis
Burgundię sepulti in
Nansę, absque dubio melius nosti quam ego. Sic solet
Caesar effringere
sepulchra, epitaphia destruere et nescio quid crudele in
mortuos designare per
suos legatos. Bellum absque dubio ingens illud factum. Galli
enim passim apud
nos pecuniam coronatis commutant, pecunias multas habent
apud se; unde autem
habeant, ignoro. Timeo, ne d. Schertlinus eiiciatur ex urbe
nostra, homo dignus,
ut diu servetur apud nos. Sed nolo hac de re scribere, quum
mihi certę causę
non sint cognitę, cur id fiat vel an futurum sit.
Vale,  18. novembris 1550.
Hie schickt myn hußfrow uwernn mit eynem gruͦß ein par
messer zuͦ eim meskram,
bittet sy, sy welle verguͦtt nemen mit einen kleynen gabe
etc.
T[uus] G[astius].
Doctissimo viro magistro Heinrycho Bullingero, ecclesiae
Tigurinae pastori vigilantissimo etc.

<nr>[35023]</nr>
<ae>Johannes Fabricius an Bullinger</ae>
Chur, 7. März 1565.
Zürich StA,  A 248.2
Gr.
II, S. 580.
S. Eerender herr und vatter, hinnecht in der nacht kompt der castellan oder houptmann zuͦ Ramüß, so uff dem schloß Ramüß gesäßen, zeigt an, wie die puren,
under
denen ettlich amman gesyn, daß schloß habind angezündt und verbränt.
Das schloß gehört dem Gottshuß und bischoff zuͦ.
Myne herren drättend yetz zuͦsamen in
raadt, und als aber diser bott wägfertig, hatt mich herr burgermeister Ambrosi üwer eerwyrd dise ding heißen zuͦschryben, mit bitt, ir wöllind sömlichs mynen
g[nädigen] h[erren] burgermeistern ouch anzeigen.
So die botten noch zuͦ Baden wärind, möchte man die ding dahin schicken; waa nit und der herr landrichter
Capol by üch Zürich wäre, so berichtend ine deren dingen halb.
Uß des Spaniers schryben von Ast, deße ich gestern üch ein summa ußzeichnet, item uß diser
yetzigen thaat mit dem schloß Ramüß ist wol abzenemmen, wie nott es thuͦn wil, das unsere lieben Eidgnoßen ein stattliche bottschafft schickind et in his
Tigurinos legatos, qui plurimum authoritate valent apud nostros.
Oderunt Quinquepagicos propter bellum Müssianum  . . .
Curiae, in die cinerum, anno 1565.

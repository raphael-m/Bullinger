<nr>[20125]</nr>
<ae>Johannes Rudolf Stumpf an Bullinger</ae>
Oxford, 1. Juni 1550.
Zürich StA, E II 335, 2149. / Orig.(Aut.)
Ep.Tig. III, 308f.
D. Heinrico Bullingero, viro praeclarissimo, patrono suo ac
domino inprimis
observando, Ioannes Rodolphus Stumphius S. D. P.
Superioribus meis ad te literis, vir praestantissime, quas
iam redditas esse
puto, prout tempus ferebat, respondi ac me, quantum potui,
de suspitionibus,
quas extractas domi ex patre nuper intellexi, purgavi. Quia
vero patris
voluntati in ea re nondum satisfactum scivi, porro impetravi
a domino Petro
Martyre, ut is me suo apud te liberet testimonio. Qui mihi,
cum quia antea
amicus, nunc tua commendatione est amicissimus, tum quia
iniuriam mihi fieri
sciebat, suam operam se mihi praestiturum pollicitus est,
idque factum esse non
dubito ideoque confido vos tam gravi testimonio libenter
aquieturos. Si quod
vero desyderetis amplius, Coxi restat, qui mihi exorandus
erit. Hopperi vero
quoque vos iam accepisse spero, cuius consilio apud civem,
Germanum bibliopolam,
virum bonum et doctum et ipsius Hopperi intimum amicum,
relicto collegio
diverti, cuius hospitio tum propter libros tum etiam reliqua
commodissimo nunc
utor, cariori tamen, quod ad sumptus attinet, quam antea.
Lectiones non quas
optarem, sed quas possum, audio; in quavis enim facultate
foelicius procedit
studiorum reformatio quam in theologia. Quodsi medicinę
animum appellerem,
lectiones quatuor lectissimas quottidie habere possem, ex
quibus duas alias
audio, videlicet Aristotelis librum De auscultatione physica
et Galeni De
naturalibus facultatibus. Reliquas cum Ioanne communes
habeo. Et hęc de meis rebus.
Quod vero rempublicam Anglicam, satis recta nunc sunt omnia,
et de religione
spes est amplissima; nam archiepiscopus Cantuariensis nuper
uxorem duxit,
Londinensis item per universas ecclesias suę fidei
commissas altaria, quę
hactenus in sacrosanctę eucharistiae usu erant reservata,
deiecit. Dominus
Hopperus noster quoque, qui in festo ascensionis Christi
episcopus factus est
Gloszestrię, eiusmodi cladem pontificialibus ceremoniis
intulit, ut, si talis
altera sequatur, de illis prorsus sit actum; nam in regis
consilio contra
episcopos, qui vestes et id genus nugas strenue
deffendebant, pulcherrime
stetit, ac tandem reverendi patres eo deducti fuere, ut
hęc <gr>adiajora</gr>
confiterentur. Quo concesso illico consiliarii Hopperum
episcopum pronunciant
hac subiecta sententia: quoniam hęc indifferentia
statuerint, mutua se
invicem charitate prosequantur et Hopperum in sua veste
fratrem et in ministerio
socium agnoscant, ipse vero contra et hos. Quo* (*a.R.:
Quo[d].) vero ad ipsos
cardinales fidei articulos, maior episcoporum numerus,
consiliarii quoque regii
plerique a nostris stant partibus; si qui vero sint reliqui,
ii ne mutire quidem audent amplius.
Un[um] cum adiecero,  quod his diebus festis apud nos Oxonii
transactum est,
fin[em epi]stolę imponam. Sacrilegus quidam sacrificus,
papistarum, quorum
a[dhuc] ingens turba est, omnium alpha, dei ac omnium
fidelium hostis, cum
sępius [in] papistarum conventiculis missae fabulam
egisset, tandem his diebus
festis in <gr>autojwria</gr> deprehensus in vincula
coniectus est ea lege ac
pacto, ut [per ...] integros menses pane sicca et aqua pura
tandem bene
saginatus  . . . . . . . . . . . reddatur, si modo non
graviora sequentur.
Auditorum vero sing[ulos] pro disciplina tam egregia regi
decem libras Anglicas
hoc [est ...] florenos nostrates pretium solvere oportet, ut
discant tandem r .
. . . .  missam non adeo temere contemnendam, quę tanti ab
rege aesti[matur.]
Sed quoniam epistola plus iusto crevit, hic subsistam.
Reliq[ua, si] quę
erunt, ex d. Petro et Ioanne audies. Vale. Uxorem [tuam]
honestissimam cum
filiis et genero Huldrico salutes quam offitio[sissime].
Datum Oxonii 1550. calendis iunii.
Io[annes] Rodolphus Stumphius, tuę dignitatis
observantissimus.
Ornatissimo gravissimoque viro d. Heinrico Bullingero,
Tigurinorum apud
Helvetios episcopo vigilantissimo, patrono suo ac domino
plurimum observando.
Tiguri.

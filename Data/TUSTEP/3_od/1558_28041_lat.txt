<nr>[28041]</nr>
<ae>John Burcher an Bullinger</ae>
<od>
Krakau, 1. März 1558.
Zürich StA, E II 375, 551.
Zur.lett.
III, S. 693ff.
Ep.Tig.
III, S. 449f.
Ep.Calv. 2822(XVII, 74f.
unvollst.)
Cracoviae 1. martii 1558.
S.P.D. Non ita pridem misi hinc ad te literas, Bullingere amice et domine charissime, quibus adiunxi alias ad d.
Iacobum Zwyckium et uxorem meam.
Si non pervenerint ad manus tuas, possent a domino Ioanni Lyner Santgallensi requiri; nam ad eum eas transmisi.
Nunc vero, quum nulla scribendi occasio fuerat, venit d.
Utenhovius amicus noster communis, atque pro suo iure ut scribam impellit.
Is enim hac cum d.
a Lasco versus Prussiam transiit, neque prae festinatione ei tempus scribendi supererat.
Petrus Paulus Vergerius, utinam vere sive Petrus sive Paulus esset! graves de d.
a Lasco et Utenhovio accusationes ad quam plurimos Poloniae nobiles scripsit.
Accusantur enim ab ipso quasi parum candide aut Christiane de se suaque legatione in Poloniam futura scripsissent humanitati tuae.
Neque satis ducit haec nobilibus privatim scripsisse, quin et apologiam suae innocentiae in publicum aedere minatur.
Et quia magnam instare turbam in ecclesiis Polonicis vident sancti et pii viri, hanc
Tigurinorum consilio, autoritate, industria, pacatam cupiunt et sedatam.
Vos igitur pro vigilantia et dexteritate vestra incumbite, ut a sua apologia desistat.
neque ut desistat ab hac solum admonendus, sed ut domi manens ecclesias sibi concreditas a deteriori Lutheranorum dogmate ad veram utriusque perfectamque in Christo naturae cognitionem et confessionem deducendas persuadendus.
Nam vocationem suam certam et manifestam relinquere et legationem mundanam querere, et quae sanae doctrinae
nocumento esse posset, certe Christiani hominis non est.
Inter Lutheranos misit eum deus, ut eos convinceret erroris; non ut eorum erroribus aut consentiret, aut eos in bene institutas ecclesias induceret.
Promisit hic universae ecclesiae, se non inducturum Augustanam confessionem; sed mutato nomine peiorem moliri audio, nempe Waldensium a Luthero corruptam.
Polonia non indiget aut sua aut aliorum simili legatione.
Per dei gratiam bene et Christiane institutae sunt ecclesiae, neque quenquam hic
video qui Lutheranismum sapiat.
Vestri igitur erit virum admonere, ut et ab apologia et legatione desistat: nam valde timeo, ne sibi utrisque infamiam non delendam atque damnationem aeternam, nisi resipiscat, paret.
Sed quandoquidem apologiae suae occasionem a literis d.
Utenhovii tibi scriptis acceperit, rogat is obsecratque, ut exemplar omnium, quae de Vergerio scripserat, digneris iubere fideliter describi et ad se mitti: nam nihil dignum apologia publica se scripsisse arbitratur.
Res meae eodem loco sunt quo antehac.
Nam licet sint aliqui, qui artem desiderant, tamen eam aperire vereor, priusquam privilegium acceperim.
Causam morae nullam aliam esse iudico, quam quod non habeam quo labores remunerem.
Neque quicquam certe huic nostro negotio magis obfuit aut oberit, quam quod non habeam et quae rependam et quae dorifagis dem.
Absque munere enim frigent res omnium in aula principum.
Et vereor ne tandem inopia me cogat infecta re redire, quod posset humanitas tua d.
Iacobo Zwyckio indicare; ut cognoscat, quam sit impossibile rem tanti momenti tam parvis impensis posse ad finem ducere.
Uxorem meam tuae humanitati commendo, precorque ut paterno illo amore, quo nos hucusque in nostris rebus minus secundis amplexus es, digneris eam prosequi.
Scio absentiam meam diuturnam eam contristari; sed soletur se: spero omnia ad dei gloriam, sin minus, ad nostrum commodum cessura.
Ego prestabo offitium mariti fidelis: illa ne obliviscatur offitium uxoris et bonae matrisfamilias.
Ioannem Billingerum admoneas promissi humanitati tuae facti.
Treüw hat er mir versprochen, trüw laß in bewyßen im selbs und mir.
Quod non fiet, nisi ab ebrietate et malo consortio abstineat, et studeat parvo absens vivere.
Bene vale.
                                                      Tuus quem nosti, I. B.
Dem ffurnemmen, wysen hern Heynrich Bullinger, predicanten, mynem gunstigen hern.
^$Zurych.

<nr>[18176]</nr>
<ae>Blasius Hollerius an Bullinger</ae>
<od>Neuenburg, 27. Juli 1548</od>
<vo>Autograph: Zürich ZB, Ms F 62, 330. (Siegel....)
<dr>Ungedruckt</dr>
<re>Regest
</re>
<tx>Blasius Hollerius domino suo domino Henrico Bulingero,
ecclesię Tigurinę ministro pervigili, per Iesum
Christum pacem et salutem optat.
^$Cum sese, cui ad te literas damus itineri accingeret, vir
christianissime, in album Tigurinę classis introduceret,
rogabam. Qui, tuam humanitatem, hac in re longe potiorem,
literis consulerem, persuasit. Eam ob rem pro tuo animi
candore obnixe precamur, ut nos ab huius sęculi iniuria
pro parte vendices; id si feceris, haud me maiori beneficio
poteris devincere. Excidunt quotidie, quę a teneris
conquęsivi, eo quod non habeam, cui cum conferre liceat;
etenim, ut ingenue fatear, Grecę literaturę bona pars
in me desideratur, qua sine Latialis sermo, ut probe nosti,
undique cecutit ac vacillat, non secus atque arbor, altas
quę non iecerit radices. Vide igitur, num placeat mihi in
hoc patrocinari. Nam si censeas, qui velint me suis filiis
pręferre, coniungam Gallica, si velint, Latinis et, cum
dabitur, Gręcis Latina. Scio tamen pubis instituendę
artificum rempublicam non laborare inopia; sed sua non solum
a(unklar: asciscit?) Charitas, ne solum videamur nobis
propitii, ut tua monumenta, si bene memini, attestantur.
<Vale, et quod parum excogitarim, ne molestus essem
tabellario, ignoscere.
^$Neocomi sexto calendas augusti 1548.
^$Salutassem per literas virum nostrę profectionis<f1>i. S. v. professionis.<fe>
doctissimum dominum Conradum Gesnerum Tigurinum medicum, si
per tempus licuisset. Iterum vale. Christus te servet. Amen.
<un>Tuus ex animo Blasius Hollerius profectionis medices.
Raptim plus aequo.
<lz>[Adresse] Doctissimo simul ac christianissimo domino
Henrico Bulingero, ecclesię Tigurine ministro. Tiguri.

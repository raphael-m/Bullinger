<nr>[20231]</nr>
<ae>Valentin Paceus an Bullinger</ae>
Leipzig, [15. Oktober] 1550.
Zürich StA, E II 346, 269 / Orig. (Aut.)
S. P.   Literas tuas hasce pleniores una cum libro contra
Cochlęum a
Froschouero missis gratissimo animo accępi perlegique et
seorsim et cum aliis
certis quibusdam tuique amantissimis saepe saepius. Quoque
magis magisque
relego, eo et humanitatem erudtionemque et pietatem
exosculor magis atque
revereor tuam, cum quidem vix aliquid putarem accedere
omnino posse ad meum erga
te amorem, observantiam pietatemque. Utinam occasio nobis
esse possit et
facultas aliquando vicissim tibi tuisque ex animo
gratificandi. Nihil libentius,
mihi crede, essem facturus. Etsi autem revereor, ne
subimpudens sit humanitatem
tuam plusculum defatigare petereque, ut eius generis literas
plures
crebrioresque mittas, tamen quia tanta tua est humanitas
pietasque adeo nata ad
benemerendum publice privatimque de omnibus, confido equidem
vehementer mihique
etiam atque etiam persuadeo te posthac etiam non
dedignaturum pro singulari illo
tuo erga nos animo, quantum poterit per negocia tua plurima
et sanctissima
citraque molestiam tuam ullam tempere et data occasione
respondere literis et in
amore toto semper, cum gratius nobis omnibus magisve etiam
salutare et
consolatorium vix ullum possit obvenire aliud. Et
quemadmodum proxime sentenciam
tuam <gr> peri twn adiajorwn</gr> nobis explicasti
clarissime, nihil circuitione
usus, ita pervelim de aliis quoque nos calculo tuo et
suffragio, quod instar
oraculi nobis erit, adiuvare ne desinas. Illa enim nunc
magis magisque
iactabuntur vulgo, non ab adversariis solum, sed et in
rebuspublicis et
ecclesiis nostris a nostratibus, ut quidem videri volunt, et
primariis quibusdam
: videlicet, si Caesar et imperium Romanum aut ipsum etiam
adeo concilium
Tridentinum dogmata principalia omnia, quemadmodum secundum
scripturas in
Augustino ut plurimum et Ambrosio Hilarioque etc. inter
Latinos et in
Chrysostomo, Basilio, Athanasio Graecisque aliis sunt
explicata fere, relinquant
nobis integra et errores inolitos illos scholasticorum
monachorumque contra
sensum et testimonia scriptorum ecclesiasticorum et
primitivae ecclesiae
inductos nobiscum cognoscerent atque emendarent, anne in
ritibus externis et
ordine ecclesiastico eorundem veterum scriptorum
ecclesiasticorum testimonia et
racio sit recipienda potius, quam ut pro schismaticis aut
etiam haereticis
contemnentur ecclesiae nostrae cum doctoribus ac lupis
manifestariis obruantur
ac perdantur. Sunt enim, uti nosti, et erunt etiam ex
nostris quidam, qui
reformanda et concordanda esse dicant omnia iuxta consensum
illum, quem vocant,
veterum scriptorum catholicum, orthodoxum neque schismata
aut novationes
inquiant diutius ferendas esse ullas, sed servanda secundum
scripturas in sano
et catholico ecclesiae doctorumque veterum intellectu
antiquissima instituta
ecclesiastica, a quibus variare et propria quaedam sequi
schismaticum esse
contendunt. De his et similibus rescribe, quaeso,
copiosissime.
De bello Saxonico a Brunonisvico Parthenopolim lato si
pernosse desideras, ita
habeto: Posteaquam Georgius dux Megalopyrgensis cum exercitu
consedisset non
procul a Magdeburgo atque agros vicinos depredaretur,
agricolae eius loci, qui
Magdeburgum confugerant, a senatu impetrarunt dissuadentibus
quibusdam, inter
quos praecipuus fuerat Albertus comes a Mansfelt exul
ibidem, ut adiunctis
quibusdam civibus militibusque stipendiariis cum curribus
falcatis illis et
levis armaturae apparatu atque bambardis eruptiones ex urbe
contra castra
hostiumm facerent signaque collecticio milite et rusticanis,
ut plurimum,
hominibus cum veteranis et exercitato milite conferrent. Ibi
tum ceciderunt in
acie ad 2000 rusticorum et ex civibus et militibus
Magdeburgensium circiter 200.
Principes nostri, praesertim dux Augustus et Wolfgangus
Anhaltinus tanquam
pacificatores ingressi sunt Magdeburgum; sed quid
perfecerint, nondum certo
rescire possumus. Dux elector Mauritius milites illos
Caesaris, ut ferunt, et
imperii nomine in fidem suam recepit. Nisi pacificata res
fuerit, magna in his
regionibus vastitas et mutatio consequatur necesse est,
utracunque pars vicerit.
Caeterum in ecclesiis nostris nihildum mutatum est prorsus;
sed quid conclusio
comitiorum conciliumque Tridentinum sit allaturum, brevi
comperiemus. Tu vale
nosque, quod facis, redama ac rescribe. Datis ocyssime in
medio nundinarum
nostrarum autumnalium strepitu anno 1550.
Humanitati tuae ex animo deditus addictusque
Valentinus Paceus, minister ecclesiae Iesu Christi
ad divi Nicolai Lipsiae, professor theologiae in
academia ibidem etc.
Illud in proximis ad nos tuis tamquam coelo delapsum omneis
probant et in coelum
laudibus vehunt: nihil docemus, quam quod traditum in
scripturis accępimus,
quod non postremi veteris ecclesię doctores docuerunt.
Haec via est isthaec
e.... (hebräisch: We-derek Adonai): ambulemus in ea etc.
Amabo te merito tuo maximo. Ignosce <gr> tw
autoscediazonti</gr> et ut ad amicum
. . .  humanum doctissimumque ac pientissimum vel quicquid
in buccam effutienti
garrientique veniat, scribam. Est enim profecto <gr>h
lesch</gr> quędam, quae
habet, etiamsi parum aut nihil a ..... subest collocutione
ipsa suavitatem, ut inquit ille etc.
Viro dei citra controversiam modis omnibus summo atque
gravissimo domino d.
Heinricho Bullingero, amico aeterno ac immortali suo.
Bem. v. Bull.s Hd.:  "Valentinus Paceus Lipsensis."

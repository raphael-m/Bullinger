<nr>[43030]</nr>
<ae>[Josias Simler] an [Bullinger].</ae>
[Zürich, nach 3. September 1572 {Wittgenstein an HB}, kurz
vor 22. Februar 1573 {HB an Wittgenstein}].
Zürich StA, E II 348, 79b. / Orig. (Aut.)
S.  Mitto quaestiones,  quemadmodum intelligo. Ego nihil
statuere possum;
nescio, quae sit ratio initiationis seu primorum ordinum.
Video tamen eos, qui
hęc proponunt, ab his abhorrere, si liberum esset. Sed
quaestio comparata est,
an scilicet minus malum maioris boni causa ferendum sit.
Audio Argentinenses
quosdam olim in Marchia a quodam episcopo, qui evangelium
amabat, recepisse
ordines suasu Buceri, ut possent in Alsatio promoveri.
Duas, ut ego intelligo, quaestiones proponit:
Primo, an liceat primos ordines recipere et ita fieri
canonicum, ut des operam
literis, scholę inservias aut praedices evangelium.
Exempli enim gratia
episcopus Wormatiensis habet collationem beneficiorum in ea
urbe; itaque nemini
conferet nisi initiato; sed tamen in urbe libera imperii non
potest hos ad
superstitiones aut missas faciendas cogere, sed cogitur
illis religionem liberam
relinquere. Tales opibus ecclesię bene uti possunt; sed,
an hac ratione illas
acquirere liceat, quaeritur. Qui affirmant, utuntur hac
ratione: Prima
initiatio non obstringit voto nec in se habet manifestam
impietatem, est
obedientia quaedam, qua obstringuntur episcopo, sed tantum
ad honesta et licita.
Deinde, si hęc servitus non subeatur, negligantur
scholę et ecclesię; nam
non alias opes habent, quam quae hoc modo conferuntur, et
nemo gratis volet servire.
Secundo quaestio etiam de prima initiatione,  sed in eo
differt, quod magni
canonici ut comites et barones Argentinę in summo templo
opes ecclesię
accipiunt initiati, non tamen missificant, sed ex his opibus
erhaltends iren
stand. Itaque praeter primam quaestionem de primis
ordinibus, an liceat
accipere, quęritur, an nobiles opibus ecclesię ita uti
possint ad ordinem
tuendum, praesertim quando* (*a.R.: qn {quoniam?}.) illis
non accipientibus alii
forte accipient, qui missificabunt; hic praetenditur
utilitas reipublicę:
Reipublicę et ecclesię interest nobilitate tueri suum
statum, ut sint, qui
tueantur rempublicam. Item aut opes hę convertendę
sunt prorsus in
superstitiosum aut in usum legitimum aut in civilem; sed
primum impium est,
secundum non licet per episcopos; ergo tertium tolerari
debet.
(Ohne Schluss und  Adresse.)

<nr>[32072]</nr>
<ae>John Parkhurst an Bullinger</ae>
<od>
Ludham, 28. April 1562.
<vo>ZÃ¼rich ZB, Ms
F 62, 445. / Orig.
Zur.lett.
I, S. 63f.
Salvus sis in Christo, clarissime Bullingere! Obiicis meis conterraneis Anglis ingratitudinem, quod nihil ad vos dent literarum.
Et vereor ne idem crimen mihi impingas, quia superioribus nundinis nihil ad te scripserim.
Mi Bullingere, quidvis potius mihi impingas, quam ingratitudinem.
Mihi crede, malim non esse quam esse ingratus.
Quod non scripserim, morbo, eique valde periculoso, imputes, non mihi.
Egon' Tigurinorum meorum oblivisci possum? Non possum, dum memor ipse mei, dum spiritus hos
reget artus.<f1>^#/+Vergil,^#/- Aeneis, 4, 336.<fe>
Et ne vestri oblitum crederetis, (quia per valetudinem scribere non potui,) misi aliquid ad vos.
etc.
Si unquam primitias persolvero, et ex aere alieno me extricavero, sentietis, quis et qualis sit vester Parkhurstus.
Fratres meos episcopos, et alios quos ingratitudinis accusas, nec immerito, satis acerbe satisque imperiose (tametsi illi dixerint satis pro imperio,) coram tractabo.
Nec interea temporis cessabunt ad illos meae literae: ammanuensem enim habeo, qui Anglice scribat, at
non Latine.
Tu interim,  optime Bullingere, de conterraneis meis dicas bene, tametsi mereantur audire male.
Ago gratias pro libro, quem ais te misisse ad me elucubratum hac hyeme contra Brentium.
At nondum recepi: brevi recepturus spero.
Dominus Brentii et Lutheranorum omnium oculos aperiat, ne in tanta luce caligine opprimantur! Fabricium signiferi vestri<f1>Pannerherr Andreas Schmid.<fe> filium nondum vidi.
Intra triduum arcessam eum Nordovicum; nam ultro ad me venire fortassis recusat.
Gratissimus adveniet, nec omnino indonatus abibit.
Si canis Tigurinus ad me commearet, (nullum tamen novi praeter Gvaltheri Wartlaeum,) plurimi
facerem, nec canino more tractarem.
etc.
Haec breviter ad binas tuas literas.
Religio apud nos in eo statu est, quo antea, statu inquam non omnino contemnendo.
Sed ego spero aliqua meliora in proximis comitiis.
Sunt in Anglia multi boni viri et spiritu ferventes; sunt multi nimium frigidi; sunt et tepidi non pauci, quos dominus ex ore suo evomet.
Sed ut nihil apud te dissimulem, metuo ne multa mala nostris capitibus impendeant.
Omnes enim fere avariciae student, omnes diligunt munera.
Nulla veritas, nulla beneficentia, nulla dei
cognitio.
Maledicere et mentiri et occidere et furari et moechari perruperunt.
etc.
Et quod Empedocles de suis Agrigentinis dixit, hoc ego dicam de meis Anglis: Angli sic indulgent voluptatibus, quasi postridie morituri; sic aedificant, quasi semper victuri.
At faxit deus, ut ex animo poenitentiam agamus!
Bene vale, suavissime Bullingere.
Saluta meo nomine optimam tuam coniugem, filios, filias, generos, omnes doctos, magistratus, et amicos meos omnes.
Pro vestra republica fundo ad deum preces nocte dieque.
Iterum vale.
Mea vos omnes.
Raptim.
Ludhamiae,  28. aprilis, 1562.
                                                   Tuus ex animo.
                                 Ioannes Parkhurstus, Nordovicensis.
446a  .....  b:   Clarissimo viro d.
Henrico Bullingero.
^$Tiguri.

<nr>[19236]</nr>
<ae>Johann Leopold Frey an Bullinger</ae>
<od>Biel, 28. August 1549</od>
<vo>Autograph: Zürich StA, E II 360, 485.
(Siegel...)</vo>
<dr> <dr>
<re> </re>
<tx>Gratiam et pacem a deo patre per Christum dominum nostrum.
Valere te, frater charissime, cum ex Rodolpho Hermanno tum ex
Benedicto N. vicinis nostris audivi, qua de causa summe lętor
et, ut perpetuo sit, opto. Ego meique valemus recte omnes,
gratia deo. Salutationes ex te mihi gratissim s<uterque illorum
attulit, testimonia videlicet perpetui tui in nos amoris, quem
sicut est, nobis perennem conservet deus optimus maximus. Iam
mihi dubium non est, quin pro paterno in me affectu solicite
super fortuna et rebus meis sciscitatus sis. Quoniam vero, quae
ex aliorum relatione percipiuntur, raro suspicionem effugiunt,
quin afficta quaedam, quędam ad gratiam aliter exposita etc,
credantur, ex me ipso licet audias. Quod equidem res domesticas
attinet, a pristino nihil fortuna mutavit ac plane mihi dominum
talem experior, qualem filius Isaac Iacobus olim expertus
legitur, qui nudus ad avunculum missus, quantumvis ęmulum
fortuna reddidisset, tam ab eo ipso et sobole et opibus auctus
ad suos remeavit. Non quod illo pacto me dignissimo illi
patriarchę conferam, neque dico tantas mihi existere
facultates; verum nudo mihi et (ut scis) a meis tantum non
eiecto pulchre et perbenigne prospexit dominus et nihil eorum
hactenus indigum esse passus est, quae pro meo meorumque
sufficerent alimento. Amicis utor multis, quibusdam quoque
familiariter. Ludo praesum ut antea, solusvidelicet multitudinem
magnam sustineo. Quotidianis laboribus accessit concionandi
munus hoc modo: D. Iacobus Vurbenius sub finem (ni fallor)
ianuarii in eiusmodi debilitatem incidit, ut decubuerit quidem
nunquam, verumtamen officio suo fungi potuerit nequaquam. Isque
etiamnum spe melioris valetudinis alitur. Interim initio
infirmitatis ipsius septimanis aliquot es integro vices eius
sustinui, ut parum abfuerit, quin et ipse oneri succumberem. Sed
onus hoc in se D. Michael totum recepit per tempus ieiunii
papistici passionis historiam explicans relictis mihi duntaxat
diei sabbati et vespertina solis concionibus. Atque hoc modo diu
multumque defatigati sumus uterque. Tandem ad vices ille
proprias rediit egoque ludi curam una cum catechismo mihi
sufficere dicebam. Tum denuo senatus noster coepit del alius
ministri electione tractare (permisit autem D. Iacobo stipendium
suum in nullis imminutum); verum D. Iacobus impetravit, ut
electio in finem septembris suspenderetur, nisi interea
revalescat. Domini ergo postularunt a D. Michaele et a me, ut
vices infirmi suppleremus interim; nos aut virium nostrarum
tenuitatem ac laboris magnitudinem obtendentes precati sumus, ne
quid nobis imponerent ultra labores initio ministerii nostri
iniunctos atque susceptos, et hoc obtinuimus, nisi quod singulis
sabbatis mihi concio matutina est habenda. Parce prolixius hęc
persequenti; quodsi ipse ad vos venissem, diutius forsitan a
studiis tuis te avocassem, ut importunus et molestus iis esse
consuevi, quos mihi amicissimos comperio. Sed hęc hactenus.
^$In agro Biellensi non procul ab oppido fons est lavantibus
valde salubris ac praesertim oculis acuendis efficax; ibi iam
multo tempore plurima reperiuntur monumenta veterum
ędificiorum. Hospes eius loci in aprica domus parte ad meridiem
vineolam plantavit; in eius summitate proxime ędes circa
principium maii fodiens thesaurum 1406 nummorum latissimis
lateribus circumiacentibus reperit. Horum pars maxima Gallieni
faciem habet, multi Claudium representant, nonnulli Saloninam
exhibent, pauci aliorum permisti (sed prius quam viderim, ab
aliis excerpti fuerunt). Pauculos ego habere potui, quos amicis
mitterem. Tibi duos dono, coniugi tuę unum et Annę filię
tuę, quam audio coniunctam D. Huldr[icho] Zving[lio] comilitoni
quondam iucundissimo meo, id quod opto honori commodoque et
vobis et nobis sit omnibus. Oro autem, ut hęc levicula
dilectionis et gratitudinis testimonia benigne suscipiatis meque
ut semper diligere pergatis.
^$Salutat vos uxorcula mea necnon D. Vurb[enius], D. Michael ac
dominus Iacobus. Salutem ex me plurimam tuis omnibus et genero
tuo dic[ito.]. Vale.
^$Biellnis 5. kalendas septembris 1549.
^$Totus ex animo tuus Ioannes L[eopoldus] F[rey].
<lz>[Adresse ...]: Eruditissimo piisimoque viro D. Heinrycho
Bullingero, Tigurinę ecclesię pastori vigilantissimo, patri
colendissimo suo. Tig[urum].


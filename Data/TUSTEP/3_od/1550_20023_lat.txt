<nr>[20023]</nr>
<ae>Johannes Haller an Bullinger</ae>
Bern, 23. Januar 1550.
ZÃ¼rich StA, E II 370, 113. / Orig.(Aut.)
S.  Non possum in praesentiarum, quae vellem, partim quod
ignorans legatos istos
cras discessuros, hodie sesquimiliare ab urbe profectus um
una cum Musculo
nostro ad Paulum Rasdorfferum, qui filiam Matheo Wipfio
Vitodurensi despondit.
Nunc sub noctem fessus et anhelus reversus intelligo illos
cras profecturos ad
comitia et meam illis quoque commendatam esse causam.
Veniunt alii ab his, qui
proxime delecti erant; nam Claudius Maius interea ad
Valesianos mire
tumultuantes missus est. Veniunt nunc d. Ioannes Rudolfus ab
Erlach et pandereta
Tormannus. Scribo ego ex nostri senatus iussu ad senatum
Tigurinum, atque ita
scribo, ut et nostri omnium, quae scribo, conscii sint. Non
puto quemvis me
offensurum, nisi morosissimus et iniustissimus sit. Fiat
voluntas domini; quid
ille de me statuerit, cognoscere expecto. De omnibus aliis
alias, ut scripsi, et
deinceps scribam, cum existimam illos legatos satis longam
moram Badenae
tracturos propter negotiorum illic nunc tractandorum et
copiam et gravitatem. De
Valesianis scribere supervacaneum est, cum certiora ex
legatis coram audies.
Bene vale. Saluta ex me et mea tuam cum tuis omnibus.
Salutat vos quoque Musculi
tota domus. Bernae  23. ianuarii 1550.
Tuus Ioannes Hallerus.
Clarissimo viro d. Heinrycho Bullingero, fidelissimo
Tigurinae ecclesiae
antistiti, domino et compatri suo colendo.
                       Tiguri.

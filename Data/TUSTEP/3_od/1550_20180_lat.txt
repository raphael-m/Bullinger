<nr>[20180]</nr>
<ae>Oswald Myconius an Bullinger</ae>
Basel, 13. August 1550.
Zürich StA, E II 336a, 316. / Orig.(Aut.)
S.  Vix potuisses me magis exhilarare quam proximis literis,
quibus breviter
quidem, sed ad omnia tamen respondes, quę nosse
desyderavi. De finita Decade
quarta scribis, de Prutenis item, de ablata podagra deque
aliis adhuc, quę libenter legi.
Novem articulos in comitiis proponendos non vehementer
probo; sunt enim vel
antichristiani vel tyrannici; valeant. Audio Vergerium
episcopum esse apud vos,
qui et ipse quędam de Augustanorum scripsit ad d.
Wissenburgium, inter quę
novem quoque articuli sunt, quos et tu misisti; miror, quod
me ne salutat quidem.
Scheda literis meis inclusa quam est horrenda de deo
papistarum; describi feci
atque transferri Germanice Rischachii<f1>Ludwig von Reischach?<fe> nomine. Is missurus
est picturam istam
nobilibus quibusdam, ut deus Romanus fiat notus quam
plurimis. Ad finem
subscripsi: "Ex Italia", ne suspectus fiat bonus ille, qui
scriptum misit. Quid
futurum putas monarchis, principibus, episcopis, monachis et
omnibus, qui os
ponunt in caelum hac tempestate. Dominus ergo unum illud
largiatur, ut vincamus
in verbo et patienter subeamus ac feramus, quę propter id
ipsum nobis impositurus est.
Putatum erat a multis comitia nulla fore, quod principum
adventus esset tam
tardus. Nunc audimus advenire ipsos satis frequentes
pręterquam eos, qui
bellis sunt impliciti. Equidem timeo famem gravissimam, nisi
dominus per
miraculum pręveniat. Fuerunt ex nostris Augustę,
nonnisi ut viderent
Cęsarem (quamvis non viderint; abierat enim in Bavariam);
qui dixerunt pro una
coenula solvendos fuisse 7 bazones. Quamdiu putas duratura
isthęc comitia, si
multitudo confluxerit? Sed de his omnibus viderit dominus.
Venit Lovanium inquisitor quidam hęreticus, qui dum
conatus erat studiosis
imponere Interitum, excitavit tumultum valde magnum; nam
cives ad studiosos
declinarunt. Similiter ferre narratur de Antwerpii.
Schertlii filius hęc et
adiecit mercatores Anglos omnes una cum mercibus suis
discessisse; quod si verum, nihil est Antwerpia.
Argentorati illud accidit: comites quidam una cum ministris
suis per plateas
deambulabant; stabant famuli artifices torvis illos
intuentes, erant enim
canonici, nulla exhibita reverentia. Quę res dum male
habet ex ministris
quendam, dixit: "Das üch box marti schend; solt ir nit an
ein huͤtli
greiffen." Respondet ex famulis: "Hei, das schend dich" etc.
Tunc minister
extracto gladio coepit tumultuari; die artifices zemen und
hands gejagt, das
inen die schuͦ empfallen sind. Quid futurum sit, nescio.
Vale in domino cum
tuis. Salvus sit Gvaltherus, Pellicanus, Otho etc.
Basileę  13. augusti anno 1550.
T[uus]
Os[valdus] Myco[nius].
De Augusta scribito vel tu vel Gvaltherus deinceps. Dominus
adsit ecclesię sę.
D. Heinricho Bullingero, theologo doctissimo, in domino suo.
        Zür[ic]h.

<nr>[18117]</nr>
<ae>Gervasius Schuler an Bullinger</ae>
<od>(Memmingen), 31. Mai 1548</od>
<vo>Autograph: Zürich StA, E II 361, 343 (Siegel....)
<dr>Ungedruckt</dr>
<re>Regest
</re>
<tx>S. Sydthar meyns forigen schreibens thu ich dir kund,
das die stett alle sampt und sonderlich, so das evangelium
angenomen, gen Ougspurg zusamen komend auff 4. iunii,
römischer kaiserlicher majestat über das Interim ein antwort
zuͦ geben. Der herr geb sein gnad. Hertzog Moritz ist mitt
aller seiner rüstung, so er zuͦ Ougspurg gehapt,
verritten, deßgleychen marckgraff Hanß von Brandenburg ouch
verritten. Eß ist ain grußelich geschrey vorhanden, es wyll
ee die fäder nitt ertragen zu schreyben; welt gern, ich
hette andere mittel, dir solches anzuzeygen. Sind an
ainanderen truw, und wär üch der großen hanßen ußerhalb
üwers lands gute wort gybt, dem vertruwen nitt. Miner halb
geb gott, das es rain sey. Veratherey ist das best bey unß.
Man trowt unß auff ain groß frömdes volk. Wo es zuͦletst
hinuß welle, habt ir wol zu bedencken. Noch ain mall,
getrawt niemand. Ich weyß worumb. Las meyne wort bey dir
ettwas gelten. Der herre mag es noch alles wol abrichten zu
seinen eehren ...dann wir christen sollend genug haben. Was
ich ... vor geschryben hab, wollestu in christenlicher liebe
bedacht sein und mich nitt verlaßen. Ich wyll dorneben dir
und den deinen im herren thun, was dir und deiner kirchen im
herren lieb ist. Bitt gott für mich; dann ich seer bekümbert
binn.
^$Geben, du wayst wol wa, ultima maii anno 1548.
<un>Tuus vetus ille amicus, quem a cyrographo^&x Variante zu chirographo?^&x{ nosti.
<lz>[Adresse] Dem frommen und getrüwen diener Christi bey
der kirchen zu Zurich M. Haynrich Bullingen, meynem lieben
herren und alten frund, zu handen.

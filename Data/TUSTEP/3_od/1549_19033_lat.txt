<nr>[19033]</nr>
<ae>John Burcher an Bullinger</ae>
<od>Strassburg, 15. Februar 1549
<vo>Autograph: Zürich StA, E II 343a, 409
<dr>Zur. lett. III, S. 647ff., Ep. Tig. III, S. 420
<re> </re>
<tx>
Salutem in Christo Iesu Servatore nostro! Amen. Superioribus iisce diebus
allatae sunt mihi per veredarium literae istae, Bullingere amice charissime,
atque una cum literis horrenda mihi nova scripsit amicus noster Richardus; sed
quae foelicem nactae sunt, ut spero, catastrophen, licet tristem et lugubrem.
Avunculus regis nostri (non regni quem vocamus protectorem, sed fratrem ejus
intelligo) non dicenda proditione innocentem nostrum regem conatus est propriis
et sceleratis manibus in noctis summo silentio quam crudelissime interficere.
Tragoedia ita acta est. A cubiculario regio sceleris conscio clavem nactus est,
quo proxime per porticum ad regis cubiculum acceditur. Intempesta nocte
ingreditur comitatus sui facinoris ministris. Inter ostium quo ingressus est et
cubiculum regis intervallum fuit. Hic fidissimus pueri custos, caniculus regius,
forte camera exclusus, latitabat; qui, quum latronem ad regis ostium accelerare
senserat, latratu homicidam prodidit. Ira commotus latro canem primo interfecit,
mox interfecturus et herum, ni Deus prohibuisset. Hoc strepitu expergefactus
fidissimusregii corporis custos, excitatis aliquot a custodia regis, Gardeknecht
dictis, prodiit. Hic homicidam ante ostium cubiculi regii attonitus quum
videret, quid isthic sibi negotii in tam profundo noctis somno, postulavit.
Respondit tremes latro, se experiri velle, an tute servaretur princeps.
Sed neque haec excusatio ei profuit: sequenti die ad castrum Londinensen ut
proditor ductus est; atque paulo post is a cubiculo regis, qui ei commiserat
clavem, quocum eo usque ingressus est. Et nisi forte fortuna rex interius
cubiculi sui ostium repagulo conclusisset (quod raro fieri solet), certe actum
fuisset de eo, priusquam alter ille concurrisset. Cum proditoe captus est etiam
miles aureatus, qui preerat regis monetae ad Bristow faciendae: Bristow enim
civitas est maritima<f1>Hansestadt?<fe> Angliae ditissima. Itaque habes universae tragediae
foelicem exitum. Dederunt non dubito tandem dignam tanti sceleris poenam
condignam.
^$Literas has una junctas quaeso dato aut mittito iis quibus debentur. Argentina
nostra languet: expectatur episcopus indies. Concionatoribus a magistratu
proponebantur tria, ut Caesari et principibus in concionibus ne maledicerent:
concenserant: ut religionem, quam magistratus proponeret, acceptarent:
annuerunt, modo ea sacrae scripturae conformis fieret: tertio, ne verbum contra
Interim mussitarent. hoc se posse facere negant. Responsum solum expectant,
atque vereor ne alio eis migrandum erit. Joannes a Lasco in Anglia vivit et
valet. Et tu vicissem vive et vale.
^$Argentinae 15. Februarii 1549.
</tx>
<un>Tuus, Burcherus.
<lz>[Adresse:] Dem fürnemmen, wisen hern Heinrich Bullinger, predicanten zum
Münster, mynen gunstigen hern und freundt. Zuͦrich.

<nr>[41015]</nr>
<ae>Bullinger an Hans Rudolf Bullinger.</ae>
(Zürich), 18. Februar 1571.
Zürich ZB, Ms F 37, 260. / Orig. (Aut.)
Gott mitt uns, fürgeliepter sun. Es stadt zimlich umb uns;
gott gäbe fürohin gnad und erhallte uns. Vil ist der muͤy,
arbeit, unruͦw, moeroris und ellents in diser wällt; wo
wir
nitt ein bessers hofftend, were des menschen stand, wie
Paulus sagt, der allerellendist. Gott aber hab lob durch
Jesum, der uns zuͦ den sinen uffgenommen und uns eewig
selig
machen wirt etc. Ich wirt vil plaget mitt Bischoffzell,
wöllt, es endete schir glücklich; ist vil nahin louffens.
Den Stimer hab ich nitt wöllen zum h. burgermeister
fuͤren; dann wie er bißhar nun by den bäpstischen und
irem* (*a.R.: iren?) diener xin, weiß ich nitt, was die
sach. So er jetzt in der cantzly zuͦ Costentz xin und
noch,
möchtend sy es ungern haben wie mitt dem messischen pfarrer,
das er von inen trätten, dardurch den Bischoffzellern
unruͦw
erweckt. Ich habe gesagt, er möge wol versuͦchen, ob er
fuͤrgeschrifft von Schaffhusen ußbrächte. Sunst belad ich
mich nitt gern und vil der sach, möcht lyden, du hättist mir
inn nitt zuͦgeschickt etc.            Ich sol dich
gruͤssen von allem volck. Hie sagt man wenig guͦts von
räben; wie stadt es umb die üwern? Gott beware uns. Mitt
junckheren wirt ich nüt reden, er ziech mich dann an. Mann
muͦß das wasser lassen versprudlen; weiß och nitt, was es
jetzund brächte, wenn ich glich vil dinen halben mitt imm
redte. Doch wil ich observare opportunitatem.
Gott mitt üch. Gruͤß mir Susannam, Lisenbethli.
In yl amm sontag in der predig  18. februarii 1571.
H[einrych] B[ullinger].
Minem lieben sun Hansen Rodolffen Bullingern, pfarreren
zuͦ
Berg.

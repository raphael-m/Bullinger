<nr>[22079]</nr>
<ae>Graf Georg von Württemberg an Bullinger</ae>
Schaffhausen, 27. März 1552.
Zürich StA, E II 345, 384.
Orig. mit aut. Unterschrift.
Georg, grave zu Wirtemberg unnd zu Mümpelgart etc.
Unnsern gruß zuvor, lieber besonnder. Ewer schreyben sambt
dem ingebundnen exemplar des unns zugeschribnen büchlins
haben wir neben eurm entpieten gegen unns empfanngen unnd zu
sonnderm wolgefallen verstannden und angenommen, wöllen auch
solichs gegen euch mit gnedigem bedenncken unnd gegen
erkanntnuß erkennen.             Wo euch auch das nit zu
wider, möchten wir wol gern ettliche exemplar, lateinische
und teutsche, haben. Wollten wir euch uff ewer schreiben
gnediger meinung nit verhallten und seind euch zu
g[naden] geneigt. Datum Schafhausen den  27ten martij anno
etc. 52.
G[eorg] g[rave] z[u] Wyrttemberg etc.
Unserm lieben besonndern Heinrich Bullinger, predigern zu
Zuͤrch.

<nr>[18024]</nr>
<ae>Franciscus Dryander an Bullinger</ae>
<od>Basel, 1. Februar 1548</od>
<vo>Autograph: Zürich StA, E II 366, 31. (Siegel....)
Gedruckt: Francisci Dryandri, Hispani, epistolae quinquaginta, hg. v. Eduard Boehmer, in: Zeitschrift für die historische Theologie 40, 1870<f1>HBBibl II 1216.<fe>, S. 420f, Nr. 37; gedruckt und Übersetzung ins Spanische: Francisco ^#/+de Enzinas:^#/- Epistolario. Edición crítica por Ignacio J[avier] García Pinilla. Texto latino, traducción española y notas. Genf 1995. ─ THR 290, S. 366-368, Nr. 40.
<re>Regest
</re>
<tx>S. D. Non erat opus tam accurata commendatione in re tam
levi, praesertim cum non ignoret dominus Hopperus me omnia,
quae ad illum pertinent, diligenter esse curaturum. Periisse
primum libellum, doleo, si tamen periit; causam, quare putem
male curatum esse rem, scribo eidem Hoppero. Si ad me missus
fuisset, non solum Antverpiam, sed etiam in Angliam perferri
curassem. Posteriorem istum, quem accepi, misi Antverpiam,
sicut scripsit, quo puto brevi et tuto esse perventurum; nam
eodem itinere ego hactenus misi fasciculos multos neque
adhuc sensi quicquam periisse. De scripto Anglico libenter
audivi tuum iudicium, quamquam alioqui mihi erat persuasum
nihil ab eo edi oportere, quod non esset eruditum et
probatum. De rebus publicis nihil audeo dicere. Parturire
video mundum nonstrum informe, quod sine aborsu non videtur
in lucem edi posse, quod secum trahet ingentem totius
reipublicae ruinam. De rebus privatis minus audeo dicere, ne
tibi molestiam adferam rebus molestissimis. Erramus, ut
inquit ille, acti fatis maria omnia circum. Ego hic non
possum secure vivere neque video locum tutum in tota hac
Europa nobis nota; proinde ad muselmanos iter institui, unde
certis argumentis spem mamam exoriri video instaurandae
verae religionis. Ibi novam urbem condemus, ubi liceat
recoligere atque instaurare reliquias exulantis Europae.
Plura scribam ante meam profectionem ad te et dominum
Theodorum et reliquos fratres, quibus gratulor otium in
literis et tranquillitatem deumque precor, ut eam velit esse
perpetuam.
^$Bene vale.
^$Basileae primo februarii 1548.
<un>Tuus totus Franciscus Dryander.
<lz>[Adresse..] Clarissimo viro domino Henrico Bullingero,
verbi dei ministro fidelissimo. Tiguri.

<nr>[21030]</nr>
<ae>Pier Paolo Vergerio an Bullinger</ae>
Vicosoprano, 13. Februar 1551.
Zürich StA, E II 356, 410.
Gr. I,  S. 192f.
Orig. (Aut.)
Vir clarissime, quum iam tradidissem nuncio fascem literarum
Curiam perferendum, ecce allatę sunt literae tuae cum
chyrographo de concilio Tridentino etc. Itaque me et
reliquos fratres summo gaudio asperxisti. Ego, quę tu
scripsisti, confestim in linguam Italicam convertam et
evulgabo procul dubio. Reliqua, quę scribis, lubenter
audivimus; sed fusius paulo post respondebo. Illud te
vehementer oro, ut illustrissimo d[omino] comiti nuncies me
literas suę celsitudinis summa lętitia accepisse et mox
responsurum esse et alia quedam ad eum missurum. Vale, vir
optime, et me universae tum scholae, tum ecclesię
commenda. Christus salvator noster vos servet a malo.
Vicosoprani, idibus februarii 1551.
            Vergerius.
Clarissimo viro domino Henryco Bullingero, ecclesiae
Tigurinae pastori.  Tiguri.

<nr>2277</nr>
<ae>Johannes Tavers an Bullinger</ae>
<od>Zuoz, 12. November 1555</od>
<vo>Autograph: Zürich StA, E II 365, 591.
(Siegel...)</vo>
<dr>Gr. I, S. 422f<dr>
<re> </re>
<tx>Gratia pax et vite innocencia a Domino et servatore nostro Iesu Chrsito
tecum. Ago tibi gratias immortales, Bullingere cordatissime, quod in omnibus
literis, quas ad fratres Curienses scripseris, mei memoriam tenuisti. Merito ad
te scripsissem sepius; hoc solum impedimento est, mentis, inquam, hebetudo
dextereque mee debilitas, que adeo epatico fluxu suis viribus est fracta, quod
nullas quasi amplius pingere valeo, prout harum exemplar docet. Ea tamen nature
condicione neque ceteris senecte variis accidentibus moveor, quin boni consulam,
cum Domino etatem meam annorum paulo (plaulo) plus 71 (72 gestrichen)
huiuscemodi incom[m]odis onerare placeat, cui gloria in sempiternum. De
religione in nostra Rhaęcia parum possumus nobis gratulari; messis est
honesta, operarii vero pauci et illi ut plurimum segnes atque inertes. Ministri
Curienses, Comander et Phillippus (!), pro virili fideliter laborant; adiutores
conatuum eorum perpaucos habent. Si Dominus non miserit operarios plures in
vineam suam, vere sterilescet. Olfacio hoc apud plures ecclesias premortuis
earum ministris, qui eas orthodoxe instituerunt; suc[c]essores autem edificata,
potius demoliri patiuntur quam bona sata collere (!) vigilent. Hortor te,
humanissime Bullingere, ut tuis Christianis monitis fratres et sym[m]istas
nostros stimules, officiique eorum et concrediti talenti memores ministerio
fideliter presint verbo et vite exemplo. Novi, quanta tui apud nostrates omnes
sit observancia et maiestas. Ceterum, si quid novi apud vos est scitu dignum in
causa religionis sive civilibus, me facias participem, te oro et deprecor; horum
cupidissima est morosa senectus. Vale. Fratres et sym[m]istas Tigurinos omnes cum tota tua familia meo verbo salutabis.
^$Ex Zutzs, 12. Novembris 1555.
^$Tibi toto animo deditus Ioannes Traversus.
<lz>[Adresse ...]: Vigilantissimo Christi gregis pastori [D.] Heinrico
Bullingero, viro doc[tissim]o, apud Tigurinos ministro, [domino e]t fratri meo amatissimo.

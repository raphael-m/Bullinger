<nr>0449</nr>
<ae>Thomas Blarer an Bullinger</ae>
<od>Griesenberg, 19. Mai 1549</od>
<vo>Autograph: Zürich StA, E II 357a, 870</vo>
<dr> </dr>
<re> </re>
<tx>
S. Quam iucunda mihi fuit praeteritorum dierum conventiculum illud litteratorum
fratrum, qui me salutabatis Tiguri, tam avide expecto senatus vestri de emptione
mea decretum. Quare non potui intermittere, quominus te, per quem certiorem me
volebant efficere consules vestri, admonerem, ut, quoad eius fieri queat,
tempestive resciscam de voluntate senatus. Accedit enim hoc etiam negocii
desyderio meo; postquam enim in Turgoiam revenissem, offendi litteras, quibus me
baro Bolvilerus, praefectus regius, ad 18. mensis diem vult in urbe comparere
per vicarium procuratorem, qui percipiat regis de proscriptione bonorum meorum
sententiam. Quamobrem proposito meo consultum erat, si ante hunc diem certus
esset mihi aliquis residendi locus, quem possem prętexere (si quę sunt)
adversis sententiae meę consiliis. Nolo tamen, sanctissime Bullingere,
importunius quicquam solicites, tantum imperato responso id ut celeriter
accipiam vel oblato aliquo vel certo conducto nuncio contende. Me non oportebat
hoc genus officiis te adhibere, quem distineri scio occupationibus sanctissimae
provincię tuę docendi lucubrandique, sed in amicorum gratiam recipi solent
vel alienę curę et saepenumero leviores, atque hic amicorum valet
temeritas inepta petentium. Tale est etiam, quod nunc petam, uti ne dedigneris
conso.....
</tx>
<un></tx>
<lz>[Adresse:]

<nr>1565</nr>
<ae>Bullinger an Johannes Haller</ae>
<od>Zürich, 24. März 1553</od>
<vo>Abschrift von unbekannter Hand (17. Jh.)<fx>^#/+Mit Randbemerkungen und Unterstreichungen von Johann Heinrich Hottinger.^#/-<fe>: Zürich ZB, Ms F 46, 598</vo> ^&x Siml.  79, ... ^&x{
<dr>Teildruck: CO XIV, 507f, Nr. 1716</dr>
<re></re>
<tx>S[alutem] d[ico].
^$Privato meo studio et mihi soli conscribo iam tomos, adeoque sylvas aliquot de negotio contraverso hodie. I. tomus est De divina providentia, qua omnia fiunt et gubernantur. II. Deum non esse authorem peccati, et de vera causa peccati. III. De necessitate et libero hominis arbitrio. IV. De prae­scientia et praedestinatione dei. V. De electione et reprobatione. VI. De fide. VII. explicationem habet locorum quorundam ut Es.[?] 6, Mt. 12, Act. 28, Ioh. 12. 6. 17, Act. 2. 13. 14, Rom. 8. 9. 11. VIII. habens opiniones doctorum de hac re varias. Quoniam vero omnia mea privata studia hactenus tecum amice communicavi,
communicabo et has tibi meas vigilias, adeoque dedi fratri tuo primos duos tomos tibi describendos. Summa rerum capita omnia totius negotii adumbravi. Ora deum, ut vires mihi concedat absolvendi, si negotium facere sciat ad gloriam nominis eius.
^$De disciplina scriptum illud nunc non remitto.
Nam hisce diebus rescribere non licuit. Prudenter vero
videtur a vobis esse responsum. Non puto nostros aliter
multo responsuros, si modo nostram rogarint sententiam.
Nescimus haec hic hactenus. Videntur quidam bono zelo
commoveri. Vitant enim licentiosam et impuram vitam
pseudo-evangelicorum, quos in ordinem redigere cogitant. Sed
num sit haec via, quam illi ingrediuntur, metuo et dubito, an
ad scopum possint attingere. Vereor, ne sub praetextu
disciplinae plures nescio quid quaerant. Dominus infringat
conatus pravos. Ego certe video veteres huiusmodi
disputationibus de satisfactionibus et reconciliationibus
duriter impegisse in veritate, ut inde postmodum exortae
sint opiniones pravae de satisfactionibus et meritis operum,
de confessione auriculari et nescio quae alia. Vigilandum
ergo nobis existimo, ne, dum a sinistra abducere studemus,
nimium impingimus in dextram. Coena domini, quam ipse voluit
esse universalem, istorum hominum legibus redigetur ad
paucos, et erit posthac quasi bravium eorum, qui externe se
bene gessisse videbuntur. Exorietur ex illis principiis
certo examen ante coenam privatum. Inde nascetur nobis
confessio. Redibit, quod vix eiecimus. Vigilandum ergo
censeo. Quid Zwinglius ea de re iudicaverit, exposuit in
Amica exegesi, circa finem primae partis, fol. 150: "Unde et
qui Tiguri sumus fratres" etc. In maiori forma invenies pag.
359b, T2. Excommunicantur, qui puniuntur propter
scelera. Utinam obtinere possemus, ut coercerentur, qui
scelerate peccant. Si immiscere his sacra coeperimus,
sentiemus exorituros errores plurimos. Die nüwerungen sind
mir beschwerlich, sunderlich die von denen herfürbracht
werden, die alle tag gerüst sind, nüws zu bringen. Gstatt
man es dem hütt, so ists morn grad an eim andern, nec ullus
finis. Nescio, quid quidam et quo spiritu quaerant. Ich
besorg, es wölle hoffart und begird des gwallts in vilen
herzen stecken. Gott verzych mir, thun ich unrecht. Ist mir
recht, so setze die zufriden, ut animis sint quietioribus.
Vale aeternum cum d. Musculo et reliquis symmystis.
<lz>[Ohne Adresse.]<fx>^#/+Datum, Unterschrift und Adresse wurden vom Abschreiber durch einen Vermerk am Briefanfang ersetzt:^#/- Idem eidem. Tiguro Bernam. 24. martii 1553.<fe>

<nr>3315</nr>
<ae>Wigand Happel an Bullinger</ae>
<od>
Frankfurt am Main, 9. April 1560.
<vo>Zürich StA, E II 356, 985. / Orig.
(Aut.)
Quod disciplina arctiori in officio contineatis iuvenes vestros, perplacet mihi; nam posthac erunt tanto cautiores et humiliores, quamquam certe maior pars ita se gesserit, ut nihil prorsus desiderarim.
Hoc mihi valde displicuit, quod in discessu usi fuere pfeiffen und trommen, et ego interdixi eis; at consensu Hyperii impetrato non parendum mihi esse putaverunt.
Egre quoque tulisse illustrissimum principem nostrum hinc colligo, quod ex domino Pinciero scire cupiverit causas discessus
Helvetiorum, und warumb si mit trommen und pfeiffen weren abzogen, et credo, si nullos amplius ad nos mittatis, offensionem id aliquam pariturum apud principem, pręsertim cum nunc duplo melius consultum sit professioni theologiae; nam Gallum quendam, insignem virum adiunxit Hyperio princeps, qui sane prope m....... fructu et laude profitetur, et fuit is Wilhelmi principis in lingua Gallica praeceptor et Gallicus concionator Argentinae, quem tibi poterit describere Martyr noster ille,  et
quoque coepit et meditatur salubrem scholae universae nostrae reformationem princeps noster.
Faxit dominus, ut felicem sortiatur eventum.
Intra mensem Marpurgi nuptię celebrabuntur filii Palatini et filiae lantgravii, ad quas confluent circiter tria milia equitum, und werden ein offentlich tornir halten.
Faxit dominus, ne quid monstri alatur incommodi.
His paucis scribendis abstinere non potui propter meum erga te amorem et observantiam.
Bene vale cum omnibus bonis et doctis.
Datum Francofurti  9. aprilis anno 1560.
                                                                Happelius tuus.
Clarissimo viro domino Heinricho Bullingero, ecclesiae Tigurinae episcopo longe dignissimo, praeceptori meo colendo.

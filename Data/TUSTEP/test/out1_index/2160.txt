<nr>2160</nr>
<ae>Bernardin Bochetel an Bullinger</ae>
............,  3. Mai [1555, ev. erst 56-57].
ZÃ¼rich StA, E II  368, 370. / Orig.(Aut.)
S.   Paucis ante diebus scripsi ad senatum vestrum de
expugnatione oppidi Valfiniera, quae procul dubio maximi ad
res nostras est momenti. Iam noster exercitus, qui illic
est, ad oppugnationem alterius oppidi (Chieraseum
appellatur) proficiscitur. Spero felicem quoque illius
oppugnationis fore eventum; quidquid acciderit, vobis
significabo. Scriptum est nuper ad me principes Saxoniae
contra recessum Ratisbonensem (ut loquuntur) protestatos
esse neque velle rata habere, quae illic ab illorum legatis
contra sua mandata, ut dicunt, acta sunt. Hac de re si quid
certi audiveris, rogo, quamprimum mihi significes. Noster
exercitus, qui est in Italia, nihildum fecit; spero tamen
nos brevi aliquid illinc habituros novi; quod si alicuius
momenti, statim intelligetis. Vale.  3a maii.
Tuus Sanlaurentius.
Clarissimo theologo d. Henrico Bullingero.

<nr>4551</nr>
<ae>Georg von Stetten an Bullinger</ae>
Bocksberg, 12. November 1566.
Zürich StA, E II 378, 1738. / Orig. (Aut.)
S. Quae apud nos ferantur ex schedula hisce inclusa percipies; ea rogo d. Gvalthero quoque communices. Quę de
Turcicis rebus vel Hungaricis narrantur, valde mihi dubia videntur. Constat papisticos rursus aliquid monstri alere
seque Lutheranis (qui nunc passim confessionistarum nomen obiiciunt, puto a confessione Augustana, quo a Calvinianistis
discernentur) admodum insinuare cumque iis propemodum se coniungere. Turbantur autem illorum consilia prout
Achitophelis. Plura nunc non habeo. Dominum imploro, ut suis semper adsit vosque confirmet atque conservet.
Bene vale. Saluta meo nomine plurimum d.d. Rodolphum Gvaltherum, consulem vestrum cęterosque amicos.
Datum in predio meo Bocksperg 3^#'o ab urbe lapide  12. novembris anno 1566.
R[everentiae] t[uae] studiosissimus Georgius a Stetten.
Venerando, pio atque erudito domino Henrico Bullingero, ecclesię Tigurinę antistiti fidelissimo, domino et amico suo
colendo.                        Tiguri.

<nr>0464</nr>
<ae>John Hooper an Bullinger</ae>
<od>London, 31. Mai [1549]</od>
<vo>Autograph: Zürich StA, E II 343a, 422</vo>
<dr>Zur. lett. III, S. 64, Ep. Tig. III, S. 41</dr>
<re> </re>
<tx>
S.P. ignoscas brevitati literarum, amantissime domine et compater; intelliges
per D. Butlerum, fratrem nostrum, quibus rebus impedior et cum quibus intra
biduum certare oportet in causa repudii. In commentariis meis, quae in decalogum
proxime scripserim, parem potestatem et viro et mulieri propter adulterium
fecerim, si omnino velint, ea libertate uti, de qua Christus in evangelio
ecclesię suę copiam fecerit, ubi fides coniugalis adulterio dissolvatur.
Adversarii mei viro permittunt causa stupri divortium facere et alteri nubere,
sed mulieri non item. In proximis tuis literis ut me diligas unico verbo vel
patrocineris vel errorem corrigas, velim. Omnes recte valemus. Ioannem Stomphium
 Oxoniam misi per multos honestos viros commendatum, maxime per Trehernum tui
valde studiosum. Cantuariensis, cum redderem tuas literas, non dignatus est vel
de tua humanitate vel de pientissima vestra ecclesia verbulum facere. Bucerus
omnia apud illum potest, quem episcopus regię lectioni publicę
Cantabrigiae praeficiet. D. a Lasco abest, quod male habet omnibus piis. Cras
per certum ac probum amicum mittam ei tuas literas cum libro et scriptis.
Expectabis longiores literas deo favente intra 14 dies, cum quibus pannum etiam
accipies. Uxor mea semper tui mentionem facit in suis precibus et iubet te cum
chara tua coniuge et tota tua familia salvere; etiam filiola nostra Rachel in
spiritu idem precatur cum martino et Joanna. Tu, colendissime domine, nostro
omnium nomine D. Gualterum, D. Pellicanum, D. Gesnerum et omnes alios salutabis.
^$Londini ultimo Maii.
</tx>
<un></tx>Tui amantissimus perpetuo Jo[annes] Hoperus.
<lz>[Adresse:]fehlt

<nr>1658</nr>
<ae>Peter Schnyder an Bullinger</ae>
Aarburg, 25. juli 1553.
Zürich StA, E II 347, 470. / Orig.(Aut.)
Pax et veritas in diebus nostris. Literas, quas elapsis
paucis diebus, Bullingere colendissime et observandissime,
ad me per quendam baptisatum ex Israelitis una cum duobus
sermonibus de venerabili eucharistiae negotio misisti, grate
mihi, imo gratissime fuerunt. Quibus omnibus veterem inter
nos amicitiam, ne in oblivionem deveniat, non solum suscitas
et renovas, sed et renovatam observare cupis et desideras.
Illius enim animi et sententie me esse novit ille, qui renum
et cogitationum nostrarum et cognitor et observator est.
Unde observandum, quod sapientissimus Solomon inter cetera
Pro[verb.] 18. dixit: Vir amicorum, et cui cordi
est amicitiam edere, adsociat sibi illos et firmius adheret
quam frater. In illa ad finem usque confirmare velit nos
ille, qui sapientia sua eterna et amicos dei et prophetas
constituit.  Sap. 7.
De opusculis duobus de sacrosancto eucharistiae negotio
prudenter fecisti eo, quod in lingua Germanica sunt excusa.
Dogma enim Luthera[norum] et concordistarum apud nos
(experto crede) nondum extincta, sed sopita iacet, unde piis
viris et recte sentientibus in hac re vigilandum et orandum,
ne dogma hoc (piis auribus indignum) maiorem incendium
pareat quam antea unquam extremaque peiora fiant prioribus.
Videmus omnes (id quod tu scribis) ardere igne, ut sic
dicam, inextinguibile per almam tellurem veteris nostre
Alemanie. Alle kuͤnig, fürsten, civitates, tragt alles hüt
zuo holtz und sonderlich wir Helvetier unsere unerkantnus
und undanckperkeitt gegen gott und frommen hertzlieben
vatterland, wurtt Iere. a cap. 2. ad septimum usque (modo ad
nostros mores et tempora nostra applicaverimus) ordenlich
beschriben; ex wurtt ouch zuo siner zitt erfullt werden und
eins nitt ussen belyben. Contribuat nobis pius pater
familias alta mente ponderare, quod de verbi ministris cap.
6. scriptum: Excoctorem posui etc.
Prefectum meum, quem iubes plurimum salvere nomine tuo,  25.
die iunii in ripa seu torrenti . . . . . . . (fortassis tibi
incognitum) periit. Eligetur ergo alius iam proxima dominica
post Iacobi festum;* (* unten am Rand: ) -sortem arbitramur
cadere super Ludovicum Zenhenderum, veterem prefectum a
Biberstein. Fiat, fiat.-
Que attinent ad baptisatum Iudeum, admirari non possum; tot
et tantas semper in promptu habet questiones et arduas
quidem; impossibile esset piis et doctis viris ad omnia
respondere; insaciabilis responsionibus. Dominus noster
Iesus Christus, lux illa vera, illuminet illum hominem
velamenque, quod habet, auferat ab oculis suis. Amen.
Que ad statum vite mee concernunt, han ich mich minem lieben
gott und vatter empfolhet, konpt etwas widerwertigs (als
taeglich hüffechtig kompt), bin ich ingedenck, das
geschriben statt, das die letzsten ziten iren cursum also
muoßend han und alles erfullt werdan, das hievon Christus
selbst, Pau[lus], Petrus, Iudas und Iohan
geschriben; troßt und sterck mich der gestaltt, das ich
gedultig und bestendig min rast thuon mög und alwegen hieby
gedencken, das der herr gredtt: Petre cum tu mor esses etc.
Der welle sinen geyst und wuortt uns nuͤmer enzuͤhen,
amen.
Iosephum Altenburgerum Dachssensem, Tigurini agri iuvenem,
qui statum ecclesie Tigurine videndi gratia usque ad te
autumni temporis spatium adveniet, hunc, quem a cunnis^&x von: cunae ^&x{
educavi, cum ceteris meis observandissimis patribus et
fratribus commendatum habeatis. Vale in domino omnes. Ex
Harburgo  25. die iulii 1553.
Petrus Sartorius, amicus amicorum et
doctorum dei et Christi, domini nostri.
Preclaro et insigne pietatis viro Heinrycho Bullingero,
ecclesie Tigurine pastori vigilantissimo et amico suo
colendissimo.

<nr>1445</nr>
<ae>Die Prediger von Magdeburg an die Vorsteher der oberdeutschen Kirchen</ae>
Magdeburg, 21. Juli 1552.
ZÃ¼rich StA, E II 356, 103f./ Orig. (alles, auch alle Unterschriften von einer Hand geschrieben).
Reverendis iuxta ac clarissimis viris pastoribus et
superintendentibus ecclesiarum Germaniae Superioris, ad quos
perferentur hae literae, ministri ecclesiae Magdeburgensis
optant.
Gratiam, pacem et misericordiam dei per Christum. Pertinet
ad nostrum officium, reverendi et clarissimi viri, ut,
quorum animae salvifico redemptoris nostri verbo curandae
fidei nostrae commissae sunt, eorundem vitam quoque hanc
corporalem nostro loco non negligamus penitus. Atque in hanc
curam dum serio intenti sumus, ea nobis oboritur passim
difficultas, ut opes ferre afflictis rebus huius nostrae
ecclesiae per mutuas operas officiaque inter nos mutua
tentemus fere frustra. Publicae enim privataeque facultates
nimis sunt exhaustae et multae adhuc detinentur fores
malevolorum iniustitia. Aedes parrochiales divi Iacobi, de
qua forte audistis, iacet semidiruta ab hoste ictibus
bombardicis, et quae adhuc stant templa vastitati proxima
sunt, dum verendum est, ne propter victus inopiam suis
quaedam destituantur doctoribus ipsaque plurima viva dei
templa vel fame laborant vel suum, quantumvis honestas
operas sedulo faciant, locum tueri ut prius inter mediocres
cives non possunt. Ad haec igitur templa partim instauranda
partim refocillanda cum alieno subsidio nobis opus sit nec
sint nobis ignoti gemitus, vota, voluntates multorum in
vestris ecclesiis piorum, qui vere adfciantur calamitatibus
huus nostrae ecclesiae tantum passae pro communi causa
religionis et patriae, nos moti iterum inopia pietateque
causae, quam piis omnibus relinquimus cogitandam, orandos
duximus pios pastores commonefaciendosque studii
apostolorum, quo illi ecclesias, quas passim docuerunt,
simul saepe hortati sunt ad faciendas collectas in pauperes
aliarum ecclesiarum, praesertim passos persecutionem, si
horum exemplum libeat iam forte imitari.            Accedit
huc etiam similis nonnullorum in Belgico pietas, qui suam
ipsi sponte pridem huc miserunt <gr>thn logian</gr>, in
cuius distributione et plurium egestatem et fructum <gr>thw
xaritow tauthw</gr> cognovimus. Helveticas quoque ecclesias
cum Argentinensi intelligimus aeque dudum esse paratas ad
faciendam similem <gr>leitourgian</gr>, sicut his titulis
apostolus ornat huiusmodi eleemosynas. Illis ergo ecclesiis
pro eo, ac debemus, hoc nomine agimus gratias rogantes, ut,
quod magna pietate et laude coeperunt, similiter perficiant
caeteraeque ecclesiae, ut et ipsae faciant, quod eis
videatur, iuxta animi sui propensionem. Erit id omnino non
tantum deo gratum et nostris necessarium, sed ipsis etiam
authoribus ad posteritatem gloriosum testimonium, quod
corpore absentes spiritu tamen compassi sint super
contritiones Ioseph et hanc <gr>sumpaJeian</gr> iam
facultate et occasione accepta sint ipsa etiam re testati.
Et quia scimus non posse tam cito fieri collationes istas,
ut eas secum ferat hic urbis nostrae legatus, quod nec tutum
fortasse fuerit, ideo vobis ipsis de modo colligendi et
transmittendi curam et consilium omne permittimus, pro quo
beneficio vobis et ecclesiis vestris eam, quam possumus
vicissim pollicemur gratitudinem deumque patrem domini
nostri Iesu Christi precamur, ut vos una cum vestris
ecclesiis clementer tueatur, regat, servet, semen libertatis
vestrae proventusque iustitiae vobis augeat ad capessendam
uberiorem remunerationem. Bene in Christo valete. Datae
Magdeburgi  12. calendas augusti anno 1552.
Lucas Rosental, Nicolaus Gallus, Ioachimus Wolterstorpius,
pastores,
Iohannes Boumgarten, Heinrichus Freden, Ambrosius Hitfeldt.
[Adresse fehlt.]

<nr>3010</nr>
<ae>Simprecht Vogt an Bullinger, Rudolf Gwalther und Johannes Fries</ae>
<od>
Schaffhausen, 6. November 1558.
<vo>Zürich StA, E II 375, 549. / Orig.
(Aut.)
Gratiam et pacem a deo patre per Christum servatorem etc.
Decreverunt domini nostri scholarchae, viri ac fratres in Christo unice amandi, ut vobis singulis vini rufi veteris doliolum transmitteretur, non quo par pari reddere vellent tam pro libris bibliothecae nostrae donatis quam pro vestri singulari cura et diligentia, quam hactenus declarastis erga ecclesiae nostrae alumnos, sed quo vel aliquam significationem darent grati ac benevoli erga vos animi.
Quod hactenus dilatum fuit, eius rei
rationem novit d.
Gvaltherus; sed sat cito, si sat bene.
Vinum est sumptum ex uno dolio.
Oeconomus noster voluit, ut vini de bonitate delectus et iudicium penes me esset ex omnibus vinis.
Igitur si quid hac in parte erratum este, mihi imputetur.
Si palatum Frisii habuissem, non aberrassem.
Ich gloub aber, ich sye zum rächten boden gangen.
Iudicium eius rei penes vos habetis.
Nomina vestra tum rufa tum candida creta doliis inscripsi; ea cuilibet suum reddent.
Interim valete ac vivite diu ecclesię Christi incolumes.
Salutant vos symmystae mei.
Salvos cupio dominos Bibliandrum, Martyrem, Volfium, Hallerum, omnes.
Raptim Scafhusii 6. novembris anno 1558.
                                  Vester totus ex animo Simpertus Vogt.
Den wolgelerten herren m.
Heinrichen Bullinger, Ruͦdolffen Gvalthern, m.
Hans Frieß, sinen günstigen herren, zuͦ Zürich.

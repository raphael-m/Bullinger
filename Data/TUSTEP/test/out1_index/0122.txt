<nr>0122</nr>
<ae>Johannes Blasius an Bullinger</ae>
<od>Chur, 3. Juni 1548</od>
<vo>Autograph: Zürich StA, E II 343a, 367</vo>
<dr>Gr. I, S. 127f.</dr>
<re> </re>
<tx>
Ioannes Blasius D. Bullingero suo S.
^$Venit ad te et ceteros ecclesie vestre proceres D. Augustinus Maynardus,
Clavennensis ecclesie minister, qui, tametsi senex et onustus dierum sit, nihil
tamen laboris et molestiarum, ut ecclesie Christi consulat, perferre detrectat.
Cupiebat ipse, ut nos de doctrina ipsius iudicaremus, et nostro iudicio paratus
erat stare. Verum, quo sua confessio fidei et doctrina, quam credimus et vestre
et nostre, quin imo verbo Domini conformem esse, vestro calculo magis
ap[p]robaretur, decrevimus illum ad vos mittere, ut et hominem agnoscatis pie de
Christo sencientem et probate vitę virum. Hisce brevissimis tibi eum
com[m]endatum volo, ac vale per Dominum. Novarum rerum Italicarum, si que sunt,
eo nemo novit [melius]. Reformacionem Augustanam iugiter exspectamus.
^$Ratim, Curie, 3. Iunii anni 1548.
<un>Idem tuus ex animo.
<lz>[Adresse:] Clarissimo viro D. Heinricho Bullingero, Tigurine ecclesie
antistiti cum fido, tum vigilantissimo, fratri ad domino suo colendissimo.

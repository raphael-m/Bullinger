<nr>2307</nr>
<ae>Johannes Haller an Bullinger</ae>
<od>Bern, 2. Januar [1556]</od>
<vo>Autograph: Zürich StA, E II 370, 559.
(Siegel...)</vo>
<dr> <dr>
<re> </re>
<tx>S. D. Quod animus praesagiebat et multi praedicebant, tandem
evenit, ut deligerer ad apostolatum ecclesiarum Sanensium;
decretum est hoc 27. decembris. Hodie hinc discedo; tu pro me
orabis dominum, ut incrementum laboribus meis addat amplum.
Gravis est mihi haec vocatio; sed domino vocanti reluctari non
possum, concepi vero spem bonam fore, ut recte procedant omnia.
Viretus alteram novę huius ditionis partem reformabit, quae
Gallica utitur lingua; itaque in eodem illic coniuncti erimus
ministerio.
^$Ad tuas autem, quos proxime misisti, nihil habeo, quod
respondeam, nisi quod tibi gratias habeo quum pro diligentia,
qua nobis amicorum scripta communicas, tum pro Epistolis
obscurorum virorum ad nos missis. Laeti literas tibi remitto.
Quod affinem tuum attinet, commendavi illum amicis, qui in sua
eum profectione iuvare et promovere poterunt. Promisit mihi
Nicolaus zer Kinden suam operam, quamvis idem metuat quod ego.
Expedire videretur, ut ipsemet huc veniret, quo et illius
persona, ingenium et scientia conspici et postea tanto commodius
promoveri posset; nam illo non viso difficile est conditionem
aliquam ei committere. Fac ergo, quod tibi videbitur. Quamdiu
abfuturus sim, ignoro. Tres parochias habeo reformandas et
instituendas; populus est cervicis durae et omnium
licentiosissimus; sentina ibi fuit omnium lenonum, scortorum,
homicidarum etc., ut in hoc Augię stabulo repurgando plus quam
Herculeis mihi opus sit viribus; quas nisi dominus suppeditet,
nihil efficiam. Te vero rogo, ut nihilominus ad me scribas;
pote[runt] enim singulis fere diebus literae ad me transmit[ti;
ego] quoque vicissim scribam, quid apud nos fiat. Bene vale et
boni consule haec mea, quae iamiam abiturus scribo. Musculum
mihi affinitate iunxi;<fn>Durch die geplanten Hochzeit von Abraham Musculus (Sohn von Wolfgang) mit Cleopha (Kleopha) Haller am 11. Februar 1556. Wie diese allerdings mit Johannes Haller verwandt ist, bleibt noch ungeklärt.</fn> is te salutat. Vale.
^$Bernae 2. ianuarii. Min volk und ich wünschend üch und den
üweren allen ein guͦt, glückhafft jar.
^$Io[hannes] Hall[erus] tuus.
<lz>[Adresse ...]:Clarissimo viro d. Heinrycho Bullingero,
Tigurinae ecclesię pastori fidelissimo, domino et compatri suo
colendissimo et charissimo. M. Heinrych Bullingern zuͦ Zürich.

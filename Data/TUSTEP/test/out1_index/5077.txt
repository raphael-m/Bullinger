<nr>5077</nr>
<ae>Johannes Haller an Bullinger.</ae>
Bern, 16. Dezember 1570.
Zürich StA, E II 370a, 436. / Orig. (Aut.)
S. Accepi abs tua pietate nunc aliquoties literas,
colendissime domine et compater, ad quas certe hactenus
nihil respondi; causa fuit, quod neminem habuerim, qui ad
vos rediret.  Conradus pharmacopoeus reditum suum hucusque
distulit; nam receptus est a magistratu nostro ideoque res
suas praeparare omnes n/voluit, priusquam illuc rediret.
Clauserus tua adiutus commendatione locum in collegio nostro
obtinuit, donec illi aliter prospiciatur et non inutile ei
erit, si adhuc se inter alios studiosos exerceat. Is statim
ad vos reverti voluit; sed consului illi, ut potius
praesenti fortuna utatur et se mox disciplinae communi
subiiciat destinatumque sibi locum occupet, reditum vero ad
proximos dies festos differat. Hinc factum, ut se hic
contineat.           Ego interea rursus in consuetum morbum
incidi, et quamvis hactenus semper meliora sperarim, tamen,
velim nolim, non amplius diffiteri possum me articulari
morbo laborare; iam enim non intra pedum tantum limites, ut
prius solebat, se continuit, sed in genu etiam alterum et ad
dextram usque manum pervasit, in qua adhuc ita residet, ut
vix haec obligata manu ad te exarare possim. Ita placet bono
domino castigare me, cuius iudicia iusta et aequa sunt, et
praeparare ad maius futurae vitae desyderium. Gaudeo te
recte valere. Remitto tibi literas Curienses et Gallasii. De
Beza, quaeso, quid audis? Facis mentionem periculi, sed non
explicas illud; anxii sunt omnes Genevę propter illum,
quod non redit. Uxor eius absente eo correpta quoque fuerat
peste, sed convaluit iterum. Alias inde nunc nihil habemus,
nisi quod paucae luis supersint reliquię. Ganthnero alium
esse surrogatum gaudeo, modo confinietur ille; vix enim iste
in urbe relictus cessabit illis turbas dare. Scis, quid hic
futurum fuisset, si Sulcero vel privato hic manere
licuisset. Vix vel sic possumus cavere satis, quę ille
suggerit. Audio etiam Bovillum iuniorem obiisse Scaphusiae,
quod metuo ne etiam in damnum illi ecclesiae cedat.
De Gallia silent omnia; ne verbum quidem habeo, nisi quod
nostri pecuniam suppeditant legati Solodorensi, qua
sanguisugae nostri saturentur. Man licht dem künig 50000
cronen; das fergget man alles gen Soloturn an ytelen
Soloturner und Lender<f1>Die drei katholischen Landorte Uri, Schwyz und Unterwalden (vgl. SI III 1298).<fe> dicken; es gipt ein groß gspeer;
verdücht die lüth übel, hettend lieber gold. Expostularunt,
ut audio, cum legato graviter propter factam pacem; sed ille
prudenter eis respondit, si habend doch auch ein landßfriden
gmacht etc. Pro propositionibus Wittenbergensibus ago tibi
gratias. D. Lavaterus, gener tuus, plures multo, quam
debebat, misit pecunias; respondebo ill   proxime et faciam,
quod iustum erit. Propter iniquam valetudinem iam plura non
possum. Salutant te amici et fratres omnes, praesertim
Aretius, cui velim te frequenter scribere; dignus est enim
amore et non male sentit, saltem ut intelligat quoque se
aliquid apud vos valere. Idem peto a d. Simlero et d.
Lavatero et d. Wolphio, quorum literas illi video esse
gratas; a d. Gwalthero hoc non petere audeo, cum aliis sit
occupatus.
Bernę  16. decembris 1570.
Ioh[annes] Hall[erus] tuus.
Clarissimo viro d. Heinrycho Bullingero, Tigurinae ecclesiae
antistiti primario, domino meo et compatri summa semper
observantia colendo.

<nr>2272</nr>
<ae>Wolfgang Waidner an Bullinger</ae>
<od>10. November 1555</od>
<vo>Autograph: Zürich StA, E II 347, 486</vo>
<dr>Ungedruckt</dr>
<re></re>
<tx>S. Literas tuas, colendissime Bullingere, datas Tiguri sexta octobris, admissas per dominum
Agninum ex Francofurto sexta novembris recepi. Affecerunt singulari me gaudio, non tam quod
amice promittis curaturum te, ut, que pecierim, conficiantur ex animi mei sententia quam quod
indicare non dedignatus amicissimas a Melanchthone ad te scriptas literas, quibus ingenue
testatus libros tuos De gratia dei et iustificante fide sibi probari aliaque addidisse, que te afficiant
singulariter etc. Nam scribentem ad te talia indubitato persuadeo mihi procul abesse a
conspiratione eorum, qui sacramentariam pugnam revocare ausi. Utinam idem persuadere mihi
vere possem de Brentzio adeoque ipso etiam Sultzero, viris alioqui doctissimis et inculpatę
vitę. Unice tamen consolatur me, quod subiicis vos veritatis patrocinium non deserturos,
neque ullum mihi dubium, quin, ut stetit hactemus, ita posthac stabit certaminis victoria penes
vos; Christus enim, qui spiritu suo in vobis ut vivis templis habitat, tuebitur per vos, utpote
organa sua, caussam gloriamque suam.
^$Ioachimum quendam Westphalum scripsisse in Calvinum, hominem dei, libellum virulentum
abs te audio; simile audivi a quibusdam aliis fide dignis viris de quodam Tonstallo Anglo, quod
pari amaritudine scripserit in virum pium, doctum et innocentissimum Petrum Martyrem. Hinc
palam agnoscimus, ex cuius spiritu scripserint illi, non Christi, qui modestus et verax, sed
adversarii Satanae, qui amarulentus et mendax est mendaciique (ut apud Ioannem) pater. Porro
bella et calamitates aliae, quibus deus hodie incredulum, impęnitentem et salutari verbo suo
per pseud rophetas passim magna pertinacia contradicentem mundum flagellat, tuae per omnia
subscribo sententiae in literis ad me aliquocies repetitae indubia signa esse haud procul abfore
iudicii extremi diem, piis acceptabilem, impiis autem horrendam. Faxit omniopotens, ut illum
Christo unigenito eius per veram et solidam fidem institi desideranter expectemus. Amen.
^$Vale in eodem foeliciter cum omnibus tuis, quos quum ex me tum ex uxore mea plurimum
salvere iusseris.
^$Ex Wormatia 10. novembris anno etc. 55.
<un>Humanitati tuae ex toto corde deditus Guolphgangus Waidnerus.
<lz>[Ohne Adresse.]

<nr>2511</nr>
<ae>Simon Sulzer an Bullinger</ae>
<od>Basel, 1. Dezember 1556</od>
<vo>Autograph: Zürich StA, E II 336, 423.
(Siegel...)</vo>
<dr> <dr>
<re> </re>
<tx>S. De <gr> <gr> Bavarica idem sentis, quod ego; artificium
Satanae novum est, ut linguae vernaculae obtentu tegatur
impietas eoque noceat impensius. Sed prodetur et haec larva
sicut paulo ante interimistica. Comicia Ratisbonensia processura
feruntur; adventum enim suum Ferdinandus promisit ad ultimum
novembris et instanter hortatur principes electores et caeteros,
ut et ipsi compareant, potissimum vero Palatinum electorem, quod
privatim cum eo cupiat de rebus magnis conferre. Bellum
Liflandicum et Bruttoum sedatum est; sed adparatus bellici
interim et magni et variis in locis. Lubecenses hostiliter
impetuntur a quibusdam praedonibus, quibus aliunde suppeditantur
auxilia. Rostochium vero a duce Mechelburgensi ob nescio quas
inusitatas exactiones [übergeschr. "affligitur" gestrichen]
aliive complures ad mare Balticum. Brunsvicensis conflat equitum
peditumque iustum exercitum; sed quo intendat, ignoratur
videnturque ad tumultus spectare omnia, quod id mereatur
prodigiosa mundi ingratitudo pacis bono ad praefatam tantum
licentiam abutentis. Nos, qui domi secure degere poteramus,
exigua invitati pecunia bella alibi quęrimus accersimusque
sanguinis reatum in nostra et posterorum capita. Captivi tenemur
foedere male sarto et multos per cętera pellicit insana
bellandi libido; dicas iurasse in proprium exicium plerosque.
Dominus medeatur morbo, qui solus potest. Sleidanus obdormivit
in domino et Martinus item Frechtus, sacrorum professor apud
Tubingenses. Iacturam utriusque casu inęstimabilem passa est
ecclesia; sed quando ita visum est domino, par est voluntati
ipsius acquiescamus et praecemur, ut alia invicem decedentium
organa suscitet nominis ipsius gloriae servitura.
^$Bene vale in Christo Iesu cum tuis omnibus.
^$Basileae calendis decembris anno 1556.
^$T[uus] Sulcerus.
<lz>[Adresse ...]: Viro praestantissimo d. Heinricho Bullingero,
domino et fratri colendissimo et charissimo suo.

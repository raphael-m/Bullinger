<nr>4070</nr>
<ae>Johannes Fabricius an Bullinger</ae>
Chur, 3. Januar 1564.
Zürich StA, E II 377, 2383f.
/ Orig.
(Aut.)
Gr.
II, 479f.
R.
S. Cum primum, reverende in Christo pater, tuae mihi sunt
redditae (accepi autem eas calendis ianuariis hora antelucana),
nullam moram interponendam putavi, quin omnem operam impenderem,
ne ecclesię nostrae aliquid detrimenti acciperent.
Itaque rogavi
d.
Tscharnerum consulem, is enim nunc ad gubernacula sedet, per
literas, domi meae me conveniret (ipse enim iam octiduum non exeo
propter tussim et eiusmodi raucedinem, quae vocis iter omne
interclusit.
Praesto fuit consul.
Exposui coram totum negotium.
Ita inter nos convenit, ut ipse a concione senatum convocaret et
de communi sententia omnium hospitibus mandata darentur, si quis
talis adveniret, eius iudicium consuli facerent, in eum finem, ut
hic Curię senex sisteretur, duas potissimum ob causas: ne, si
apud Italos se insinuasset, aegre illinc expelleretur, deinde ne
quid inhumanius agi videretur, qui cum coniuge et liberis per
Alpes ire et redire cogeretur anni tempore iam a profectione
alieno.
Haec ita facta sunt; sed senex nusquam apparet, et
transiisse eum vix putarim.
Cogitavi ergo, quod res est quodque
primo facturum putabamus d.
collega et ego, cum ad Vergerium
profectum; eo eum iter Schafhusianum direxit.
De Dario<f1>Dario Scala? Eher: Dario Sozzini.<fe> et Camillo
iam ante ad d. d.
Zanchum scripsi et scribam amplius.
Episcopus noster a Comensi accepit non integra quidem concilii
acta, sed ultimam et penultimam sessionem, octavam inquam et
nonam.
Misit ad me, prout se facturum receperat; perlegi et
remisi.
Putidissima sunt plaeraque, maxime decreta matrimonii;
risi hominum ineptias; exscripsi capita de caeteris, dum integra
habes.
Interim d.
Martinengus scribit se brevi missurum; enotarat
et ipse capita decretorum.
Quod indicis fit mentio, sic habet:
dederunt patres illi negotium certis personis, qui nostrorum
libros examinarent et haereticos in unum inidicem reiicerent, qui
postmodum excuderetur.
Novi praeterea nihil habemus.
Mitto literulas Martinengi et simul
alteras tibi inscriptas; video negligentia nunciorum tuas nimis
diu in via fuisse, quod qua culpa factum sit, dubito.
Wen ich
sonst nieman find, so gib ichs den söumeren uff; die farend
langsam et sunt quandoque negligentiores, licet multum et ample
promittant.
(Dazu a.R.: "17. decembris nunciatum est per postam
pontificem letaliter aegrotare.
Heri literae venerunt Brixia, in
quibus est existimari eum mortuum esse.
Quicquid sit, brevi
audiemus.")
Tua scripta apud me adhuc retineo, dum certi sumus, ubi Ochinus
substiterit.
Additę erant literae ad Iulium spectantes, quae
mittebantur cum d.
Martinengi; quaeso reddendas cures.
Vos omnes salvere et valere cupimus Nestorios in annos.
Vale,
reverende pater.
Curię  3. ianuarii anno 1563.
                                                        Tui
observans Fabricius.
Amplissimo viro d.
Heinrycho Bullingero, domino suo et in Christo
reverendo patri.
Tiguri.

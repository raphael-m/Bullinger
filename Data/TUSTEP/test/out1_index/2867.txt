<nr>2867</nr>
<ae>[John Foxe an Bullinger]</ae>
<od>[Basel, 1557/1559?]</od>
<vo>London, British Library, Ms. Harley 417, 123r., Nr. 92</vo>
<re></re>
<tx>Qum ob eximias singularis doctrinae tuae dotes, magnos
utilitati publicae desudatos labores merito non[oder eher cum, was mehr Sinn macht?]
aliis multis te amem[?], Bullingere(Vorlage:
Bullingeri) doctissime, tum etiam privatum[?] meum in te
amorem non parum adauxit Christophori Froscoveri
candidissimi iuvenis praedicatio, qui, quum nuper apud nos
esset, studium aliquid tuae erga me voluntatis significare
visus est nescio unde conceptum, nisi forte ex singulari
paeneque immodica humanitate tua, quae satis non habet
favere dignis tuique similibus ingeniis, nisi in indignos
pariter exuberanti quadam[?] copia sui exundet. Nam
quem[quam?] tu posthac odisse poteris, qui hunc homuncionem,
vel homuncionis potius siphar[? von <gr>syfar</gr>] aut
umbram etiam umbrae si videas, amare induxeris? Quam ego
virtutis laudem, quem[quum?] in omnibus semper amavi, tum in
hac tua excellentia nunquam mirari satis potuissem, nisi id
non ignorem, quid in praestantibus ingeniis humanioris
litteraturae dilligens cultura efficere soleat? Itaque
quod[quum?] duo erant, quae tuis verbis a me contendebat
Christophorus Froscoverus, putavi in utroque officii
gratiae[?] voluntati eius obsequendum, primum ut te amarem,
deinde ad te scriberem; quorum in altero si quid peccem
inverecundius, imputabis tibi ipsi et virtutibus tuis, qui
ceu magnes quidam studiosorum amores mire attrahis. In
altero si quid factum impudentius, non tam mihi quam
Christophoro illi adscribes, qui nunquam destitit vi quadam
et vehementia Helvetica[?] huc me pertrahere. Egit porro
mecum eodem tempore Christophorus hic de libro Cantuariensi,
cuius gustum (ut audio) misit ad te Operinus. Quem si vos
iudicabitis(indi-?) in [... fehlendes Wort?] fore(?)
ecclesiae christianae, in me nihil erit morae. Interim id
scire [Vorlage: sciri] velim a Froschouero, an solus suo
periculo rem suscepturus est, an cum Operino aleam hanc
communicatam velit. Nam si quid huic misit, neque dignus
mihi videtur Operinus, qui excludatur, neque, si quid damni
fuerit, tam male velim Froscovero, ut solus id iacturae[?]
sustineat. Hac de re cum Christophoro ipso in reditu
copiosius transigemus. Interim hoc[?] te nescire volui, ut,
si quid possis in praeparanda[?] Operini caussa, id agas, quod utrique consultum esse putes.

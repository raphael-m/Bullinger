<nr>5310</nr>
<ae>Christopher Mont an Bullinger.</ae>
Straßburg, 8. Juli 1572.
Zürich StA, E II 369, 164b.
Ep.Tig. II, S. 125.
Orig. (Aut.)
Litterę tuę scriptę 22 iunii ad me allatę sunt,
vir clarissime, opera
filii Lavateri, adolescentis bona spe et expectatione
decorati. Iam varia
incertis et levibus authoribus hic vulgantur de belligeris*
(*a.R.: .. .. .
.Belligicis!) actionibus, et multo feliciora quidem quam ut
ea credere ausim.
Classem Lusitanam opulentis mercibus oneratam Geusii
ceperunt, tribus tantum
navibus inter pugnandum elapsis: multę civitates
Belgicę, fastu,
insolentia, libidine fęda, et prędandi et expilandi
inexplebili avaritia
Hispanorum pressę, Hispanos intra męnia recipere
pernegant; quare ut
rebelles regi ab Albano declaratę sunt. Una Flissinga,
oppidulum parvum,
Hispanos aliquot nobiles captos in mari suspendio occidit.
Nisi Gallię rex,
Anglię regina, et Germanię principes hanc telam
exorsam perficiant,
horribilis laniena et concisio* (*a.R.: .. .. crucisio)
miseros manet. Albanus
Bruxellis pro more pręsidet et mandata edicit, et quatuor
peditum legiones
recenset in Luccenburgensi et Treverensi agro. Duo loca
delectuum ab Auraicis
disturbata sunt. Ipse dux induratus magna pervicacia bellum
molitur, capitaneis
et ductoribus, Bulwilero, Fronsbergio, Schaumbergio,
Eberstenio* (*a.R.: eino)
comitibus, et aliis plerisque impia arma molientibus. Otto
comes ab Eberstein
ante dies octo per Rhenum descendere voluit in inferiorem
Germaniam nave armis
onerata; verum infra Wormatiam coactus est appellere in
littus, ubi ab electoris
Palatini sclopetariis interceptus et in Algheym abductus
est. Principum
protestantium conventus brevi habebitur Naumburgi in
Saxonia. Princeps Auraicus
egressus ex arce Dillenburg 23 iunii dicitur in inferiorem
Germaniam, comitatus
sexcentis equitibus et mille sclopetariis, ad loca
delectibus et lustrationibus
militum destinata. In Anglia modo omnia quieta sunt, et
omnium ordinum regni
modo comitia habentur, quorum decreto et censura
Norfolcię dux secundo die
iunii decapitatus est: de reliquorum coniuratorum fortuna
nihildum accepi.
Has quaternas litteras ex Anglia ad me in presentes nostras
nundinas Hamburgo
allatas, dom. T. et clarissimo tuo genero d. Rudolpho G.
inscriptas, vobis una
cum obsequiorum meorum addictione transmitto.
Argentina,  8 iulii, anno [15]72.
Christophorus Montus.
Reverendo et doctissimo viro d. Henrico Bullingero, pastori
ecclesię Tigurinę, patrono colendissimo.
Darunter v. Bull.s Hd.: "Ultimae literae d.d. Christ.
Montii, secretarii in
Germania sereniss. reginae Angliae, mense iulio scriptae
1572.   Ex dyssenteria obiit."

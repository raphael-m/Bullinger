<nr>1953</nr>
<ae>Pier Paolo Vergerio an Bullinger</ae>
Tübingen, 15. Juni 1554.
Zürich StA, E II 356, 622f. / Orig.(Aut.)
Sospes domum redii, ubi omnia salva, deo gratia. Silent
omnia; tantum video paratos omnium principum animos ad
sustentandum Albertum Brandeburgensem,
ne prorsus opprimatur, quo nomine conventum instituunt.
Adhuc pendet res, nec possumus certo scire, habituri simus
hac estate comitia Augustana. Ego valde metuo, ne bono
Colino imponatur; filius eius Theodorus famulum agit, tempus
absumit et nihilominus cogetur 30 fl. numerare. At hoc non
satis est; sed hospes eius illum onerat, quasi alibi tempus
terat; sed hoc non ita est. Nollem autem videri, ne hic
incidam in turbas;  sed caritas impulit, ut pauca haec ad
te. Quin audi, hospes eius superioribus diebus, quum
Theodorum obiurgaret, vocavit eum haereticum, nempe ut
Tigurinum, proh summe deus, hine homines se evangelicos esse
putant.           Libellus, qui tibi a Laurentio dabitur,
non est a me concinatus (auctus tamen), quod dico, ut scias
me non versaturum posthac in leviculis illis argumentis,
quamquam et illa excitant et ita excitant, ut Augustensis
magistratus monuerit bibliopolam, ne meos libros inferet
amplius; sentit papatus se utcumque exagitari a me et me non
potest ferre et maiora dolebit (ut spero).
Bassafontaneus me honorifice suscepit, ita ut neque
indonatum dimiserit.
"Accipe", inquit, "pro viatico munusculum, quia video te
multa impendere", et dedit 30 coronatos. Utinam, quum ad eum
scripseris, opportune verbum addas dicasque "Vergerius tuam
liberalitatem mihi deprędicat." Cogito mihi bibliothecam
brevi instituere, quandoquidem video patrem coelestem mihi
non deesse.      Interim rogo deum, ut urgeat te et
Gvalterum ita ut cogamini ad Ferinas Thermas. O utinam;
addam me socium, etiamsi non egroto. Vale, frater, ora pro
me. Salvere iubeo totam familiam. Tubingae 15. iunii 1554.
Vergerius.
*Das Folgende ("In libello ... quiesco") steht auf einem Zettel, der auf p. 623 aufgeklebt ist. Simler (Ms S 74, 184) sieht darin (irrtümlich) eine Nachschrift zu Vergerio an HB, 23. April 1551.
In libello, qui tibi a Cremonensi dabitur, id erit in tota
Italia perridiculum; nam notus est passim Gerardus Busdragus
inquisitor et persecutor omnium peximus. Huic ergo ego
librum adscripsi; nam talis est, qui melius loqui non
potest. Sed vide tu saltem lectionem ultimam, in qua multa
de Iulio III. antichristo, et patere aequo animo, oro te,
Henrice Bullingere, ut exagitem illos diabolos saltem
aliquando, quum a gravioribus studiis quiesco.
[Vor 616 v. a. Hd.:]  Clarissimo viro d. Henrico Bullingero,
pastori Tigurino, fratri honorando.
                                     Tiguri.

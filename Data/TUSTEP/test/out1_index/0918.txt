<nr>0918</nr>
<ae>Joachim Vadian an Bullinger</ae>
St. Gallen, 30. Oktober 1550.
. . . . . . . . . . . . . . . . . . . . .
St.G. Mitt. 30, S. 884f.
Orig. (Aut.)
S.  Von Augspurg ist uff  25. dito ainer unser kouffleuten
alhar khomen und
warhafft ainzaygt, daß noch biß anhar uff dem tag zu
Augspurg gehalten von
gemainer reychshandlungen noch von der religion wegen nützid
sonders noch
endtlichs fürgenomen noch zuͦ endt bracht seyge, und
zerfließind die fürsten und
verreyttind; dann die sag ist, das diser tag biß uff
eingenden fruͤling
verlengert worden etc. Es sol ouch küng Philips noch willens
sein, mit seines
vettern könig Ferdinands tochter ain hochzeyt umb die
wiechnacht an der Etsch
zuͦ vollziechen. Der kayser ist städts krank, und
verwondernd sich die doctores
aygentlich, das er so lang sein leben strekt. Er sol
kurtzlich die feygwartzen
(mit züchten) überkhomen haben, darzuͦ gantz läberprüstig
und geelsüchtig ist
und zuͦ allem schwäre flüss dess koppfs und ain böß
podagran hat. Und wil man
mainen, eß werdind nu me nit wenig radtschleg gemacht, was
und wie ze handlen
syge, wann sein mt. nit weyter in leben sein wirt, und so er
abgienge, verseche
man sich under seinen nächst gefründten gröster zwytracht;
demselbigen
fürzekhomen ouch ettlich heurat fürgenomen sygind.
Mittenzuͦ verhoffend wir, das
got die seinen für und für erhalten werde. Roga Bibliandrum,
ut librum
chronologiae suae, ubi excusa fuerit, ad me mittat meo aere
persolvendum. Vale.
Sangalli pridie calendas novembres anno 1550^#'o.
Ioachimus Vadianus.
Domino Henrycho Bullingero, episcopo Tigurino, suo.

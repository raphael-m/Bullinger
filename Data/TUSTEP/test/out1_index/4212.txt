<nr>4212</nr>
<ae>Die St.Galler Prediger an Bullinger</ae>
St. Gallen, 6. September (1564).
Zürich StA, E II 351, 215f.
/ Orig.
(Aut.
v.
Kessler).
S. D. Nicolaus Strasserus Tigurinus, ecclesiae Christi Guttingen[sis] pastor, fratribus Sangalli ministris exposuit quaestionem de se iam denuo revocari, quae ab
initio, cum iam pastor ecclesiae Guttingensi<f1>Güttingen.<fe> praefectus esset et quibusdam non admodum probaretur, constituebatur, nempe examinatum non esse nec Tiguri neque
Sangalli; publicum . . . . . .  mandatum extare neminem nisi examinatum recipiendum esse.
Iccirco, ut omnibus satisfaceret et a se alienandi calumniandique
occasionem omnem removeret, is sequenti synodo nostra postulavit examinari, quando ecclesia Guttingę synodum respiceret Sangallensem. Examinatus igitur est a
synodi nostrae praesidentibus et ad interrogata respondit adeo pie et erudite, ut denique et ob conversationis honestatem synodali nostro consortio sacroque
ministerio idoneum iudicavimus.
Proinde eum hoc nomine ecclesiae Guttingensi per certos synodi nuntios commendavimus.
Pacata igitur ecclesia et piorum nemo quicquam habuit, de quo rite queri potuisset.
Iam sacrificulus eius quoque loci motus caussis, quas ex d.
Nicolao coram cognosces uberius, totus in hoc esse
cępit, ut pastor hic reiiciatur et alius, quem ipse sui compendii gratia subornavit, substitueretur.
Sed postquam multa ausus efficere nihil potuit, demum
ingessit quorundam auribus ad elevandam nostrae synodi autoritatem et pastoris simul existimationem ecclesiasten illis pręesse, qualem nec habere nec audire
liceret, quandoquidem Tiguri examinatum non esse.
Quod commentum adlubescit etiamnum quibusdam eius ecclesiae, quibus videlicet bonus hic vir sordere cepit potissimum, quod intra suos parietes sobrie se
contineat nec pro consuetudine quorundam compotationibus indulgeat.
Petit igitur examen nostrum ratum, ut haberet, quibus adversarium retundat, quod praestare
illi nos non possumus; quanquam examinis nostri autoritatem cupimus salvam, attamen aliorum est iudicium.
Quare hac in re vestrum erit, quod visum fuerit
consultissimum, nec aliud nos postulamus ab humanitate tua, clarissime vir, quam testimonium nostrum examinis vestri praesidibus per te significari.
Vale in domino venerande pater.
Cupimus pastores, symmystas, praeceptores omnes quam plurimum valere.
Sangalli  6. septembris.
Pastores et ministri ecclesiae Sangalli, tuae paternitatis observantissimi.
Caeterum, venerande pater, accepimus per Linerum nostrum Repetitionis tuae lucubrationes.
Iniunxit igitur Fortmüllerus et Iosua filius, ut suorum nomine pro
tanto tuo munere gratias agam longe maximas.
Gratias igitur ago immortales pro tuis sanctissimis vigiliis; videmus enim mul[ti]iugam lectionem, vigilantiam et
indefessum asserendae veritatis studium.
Omnia traduntur adeo diserte, perspicue, ut studioso lectori perplexi nihil remaneat.
Qui igitur porro cęlo et terra
errare eademque commiscere mysteriumque et mediatoris ęterni sacerdotis spemque resuscitandę nostrae carnis luxari perrexerit, ipse viderit.
Christus
dominus, dei et hominis filius, te conservet nobis incolumem.
De opusculis fragmentisque Vadiani, quia iam mihi properandum, scribere non vacat; postea, si datur.
Nostram ecclesiam vobis quoque commendamus in precibus ad deum; nam ea . . . . . . . (a.R. induta?) pestis, de quibus nuper ad me scribsisti, hodie videtur
alicubi se apud nos prodere; sed spectandum, quid futurum.
Dominus det, ut resipiscentes ad eum convertamur vera fide et pietate, ut quovis momento pro sua
voluntate parati inveniamur!
Ornatissimo viro d.
Hainricho Bullingero, Tigurinę urbis antistiti clarissimo, domino suo imprimis observando.

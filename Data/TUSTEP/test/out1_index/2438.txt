<nr>2438</nr>
<ae>Pier Paolo Vergerio an Bullinger</ae>
<od>Königsberg, 20. Juli 1556</od>
<vo>Autograph: Zürich StA, E II 356, 689.
(Siegel...)</vo>
<dr> <dr>
<re> </re>
<tx>Mi Bullingere salve. E Sarmatia usque scribere ad te me
cogit singularis benevolentia, qua te prosequor. Veni huc 24
dierum spatio, sed acceleravi aliquantulum, quia sic opus erat.
Omnia inveni mitiora et civiliora, quam putaram, celum, terram,
homines, inprimis principem. Crede mihi, H. Bullingere, non
habere totam Germaniam talem principem, sive pietatem sive
eruditionem sive prudentiam spectes. Deus eum diutius servet ob
gloriam nominis sui. Excepit me longe honorificentius, quam
vellem, totusque in eo nunc est, ut mihi compedes iniiciat, ne
possim amplius hinc egredi. Pudet scribere, quam magna mihi
promittat, ne videar agnoscere aut dare suspitionem, quod putem
me illis dignum, ut certe non sum. Respondi diserte deum mihi
illam stationem dedisse, in qua hactenus fui, qua nolle me eam
deserere.
^$Sunt quidam adhuc contentiones aliquae in his ecclesiis, sed
spero eas sopitum iri, quin bella quoque nunc sunt inter hunc
principem et Livonienses, sed agitur de pace, ac forte succedet.
Salutavi ve[rbis] meis d. Melanthonem, qui, quum esset mecum
cenaturus, adduxit secum convivam tuum filium et duos Colinos
fratres. Ita visus es[t] mihi amare vestrates. Laetabatur, quod
audierat futurum conventum in causa religionis, atque ego quoque
laetarer, si aut certo sperarem futurum aut homines allaturos eo
moderatos animos. Res Poloniae non ita fervent, ut putabantur;
sunt quidem nonnulli ex primoribus regni, qui favent; sed
florentissima est aposcoporum potentia, et rex plane fovet eos
cum toto papatu. Fient tamen comitia ad Bartholomei, quibus ego
quoque intereo, si audiero serio fieri. Spero me ante initium
proximi anni in Suevia futurum, si deus voluerit.
^$Forsan has ad te feret d. Timotheus Gersovius, huius
illustrissimi principis secretarius. Si ips tulerit, oro atque
obsecro, cura, ut honorifice excipiatur, ut tuus est mos. Certe
est principi gratus. Salvere iubeo d. Gualterum, d. Gasnerum,
quorum libros una cum tuis vidi tum in privata tum in publica
principis instructissima biblyotheca. Salvere iubeo tuos tris
generos et totam familiam. Si iam sit apud vos d. Martyr,
salvere quoque atque inprimis iubeo. Orate pro me. Gratia et pax
domini nostri Iesu Christi cum omnibus vobis, amen.
^$E Regio Monte 20. iulii 1556.
^$Vergerius.
<lz>[Adresse ...]: [Von a. Hd.:] Clarissimo viro domino Henrico
Bullingero, Tigurinae ecclesiae antistiti, fratri honorando.
Tiguri.

<nr>3144</nr>
<ae>Bullinger an Friedrich von Salis</ae>
Zürich, 7. Juli 1559.
<vo>Chur, Kts-bibl.
Ms. B 1818, 21. / Orig.
(Aut.)
Gr.
II,  147 R.
S. D. Tuas, optime vir, datas Clavenae 20. iunii accepi mature.
Illico per negotia respondere non potui, nunc brevissime cogor respondere.
Imprimis te hortor, ut filium nostrum Ioannem a studiis non retrahas; spero illum, si vixerit, aliquando ornamento fore Rhetiis.
Saluta illum humanissime.
Hectorem fratrem collocavi apud d.
Sebastianum ludimagistrum etc., quem Ioannes noster novit.
Supputavi cum illo d.
Antonio, apud quem habitat Iosue, iunior frater, praesente, ac debet mihi pater novem
aureos, 15 batzen Constantzer pro aureo supputatis et batzonibus cum 3 h[eller]. Scripsi supputationem in schedam et imposui literis ad patrem tuum scriptis; apud hunc me, quaeso, excuses, quod illum a me dimisi.
Praeterea pro Ioanne tuo exposui septem et semis batzones Constantzer pro vectura dolioli sui ex Basilea; id in aedibus meis haeret.
Oravi Zieglerum et Antonium Besuzium, ut curet avehi; sed manet in aedibus meis.
^$In Anglia finitum est parliamentum 8. maii et communibus
votis haec certo sunt decreta, uti literis certis Londino ad nos perscribitur: 1. Renunciatum est Romano pontifici et ecclesiae in aeternum. 2. Iurisdictio, quam habuit pontifex Romanus data est reginae, quae recepit excepto titulo capitis ecclesiae. 3. Missa abrogata est cum omnibus impietatibus papisticis. 4. Recepta est iterum reformatio Eduardi regis 6. in dogmatis et ritibus. 5. Episcopi redacti sunt in ordinem, arces, opes, dominia saeculiaria illis adempta. 6. Missi sunt visitatores, qui
reforment scholas in     inchoent reformationem per episcopatus.
 In Scotia commota est turba; postulatur liber evangelii cursus; repetunt reginam suam, ut vel ipsa vel rex regno Scotiae praesideat; nolle se administrari ut praefecturam.
Dicuntur aliquot Galli caesi etc.
In Gallia, quod pro certo tibi scribo, instruit se rex ad gravem persequtionem fidelium et iam capit aliquos, vexat Pictavos.
Regi Navarrę graviter minatus est et comiti Aran....... etc.
Sic instigatur ab illis, quibus
merces aliquando digna numerbabitur.
Vive et vale cum socero et bonis omnibus.
Festinantissime.
Tiguri iulii 7. 1559.
                                                          Bullingerus tuus.
Clarissimo viro d.
Friderycho a Salice, commissario Clavennensi dignissimo, domino et amico suo syncerissimo et semper amando.
^$Kläven.

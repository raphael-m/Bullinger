<nr>1816</nr>
<ae>Matthias Erb an Bullinger</ae>
[Beilage z. einem Brief Erbs Ende 1553 - 1556].
(Vielleicht Beilage z. 25. Jan. 1554).
Zürich StA, E II 361, 274. / Orig.(Aut.)
Cum tuam epistolam iam obsignassem, venit ad me princeps
atque mandavit, per schedam ea, quae subiecta sunt, tibi
scriberem.
"Her Mathiß, ir wolt dem Bullinger schriben, das es die
meinung nit habe, wie ers dan verston möchte, das wir im
disers zit umb geschefft willen, wie euch zu wissen, etwaß,
so notwendig zu wissen, verhalten; dan im zu zuschriben, ist
uns nit müglich; dan wir by unseren herren und freunden
etwan underlassen muͤssen. Dan wan wir hin und wider
schriben soltenn, dörfftent wir wol ein eignen canczler
darzuͦ, oder wir muͤsten anders underlassen, da mer an
gelegen und darzuͦ am meisten beger hatt, namlich neuwe
zeitung, lat sich jetzunt nit also umbschleiffen. Wir habent
ime auch kurczlich zum andren mal zugeschriben by denenn
marck-
botten er unß den brieff zugeschickt ongefarlich mit
anzeigung wie gemelt; ob im aber die zu komen, mögint wir
nit wissen. Möchten leiden, das wir solcher sachen über
weren, das w[ir] ime und anderen froliche bottschafft und
brieff zuschicken küntint. Doch bestat es in alter
fruntschafft.
[Adresse fehlt].

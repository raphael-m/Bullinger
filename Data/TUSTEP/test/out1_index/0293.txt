<nr>0293</nr>
<ae>Martin Borrhaus an Bullinger</ae>
<od>Basel, 18. November (1548 oder später)</od>
<vo>Autograph: Zürich StA, E II 343a, 314</vo>
<dr> </dr>
<re> </re>
<tx>
S.P.D. Iuvenis is Berlinus<f1>= Herlinus (Haller an HB, 23.3.61) / Herlyn (Basel, Matrikel II 95) / Heerli (Lohner)? (jedenfalls ein Berner!).<fe> nomine, qui has a me tibi literas reddit, ad vos
Tigurum pietatis et literarum, quas istic colunt, nomine profecturus visus est
mihi dignus, quem propter excellentes animi dotes tibi commendarem, ut tu, qui
soles pręstanti ingenio et probitate iuvenes amare, etiam hunc et propensius,
quod a me tibi commendatus esset, amares. Nam tuum erga me animum ex meo, quem
erga te habeo, aestimo, qui sic in te comparatus sum, ut nihil sciam tibi charum
esse, quod non mihi quoque existimem charum esse debere. Is Berlinus, ut
intelligo, a Bernatibus propterea a nobis ad vos avellitur, quod putant nos
absurdas de ceremoniis sententias in nostra ecclesia habere. Qua in re mihi
vehementer dolet nostros homines et scholam male audire; nam quod ad me attinet,
persuadeas tibi, ornatissime Bullingere, me id unice elaborare, ut in publicis
lectionibus et disputationibus nihil doceam, quod non ad dignitatem et
amplitudinem domini nostri Iesu Christi amplificandam pertinere intelligam,
neque usquam patior me adstringi ad ea, quę in elementis mundi cernuntur. De
quo meo studio et fide, qui apud nos versantur et me audiunt boni et pii
homines, locuples dabunt testimonium. Quapropter non arbitror esse ullam
caussam, cur quisquam existimet interesse, ut, qui nos publice sacras literas
docere audiunt, a nobis avocentur. Meum hac in re studium, diligentiam et fidem
palam aliquando declarabo, ut tu et tui similes intelligant Borrhaum doctrinam
dignam gloria Christi sequi.
^$Vale, vir clarissime, Basileę, et hunc iuvenem commendatum habe, XVIII. Novembris.
<un>Martinus Borrhaus.
<lz>[Adresse:] Clarissimo viro D. Henrico Bullingero, Tigurinae ecclesiae
episcopo, suo in Christo observando.

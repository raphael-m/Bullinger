<nr>0419</nr>
<ae>Joachim Vadian an Bullinger</ae>
<od>St. Gallen, 14. April 1549</od>
<vo>Autograph: Zürich StA, E II 351, 95</vo>
<dr>St. G. Mitt. 30, S. 789f.</dr>
<re> </re>
<tx>
S. Paulo longioris silentii mei, Bullingere, nulla alia caussa fuit, quam quod
toto hoc tempore non erat ad manum, quod scriberem. Erant quidem agendae tibi
gratiae propter missam a te Curionis elegantem simul et piam lucubrationem, et
literae amicorum, quibus me de rebus novis abunde erudiisti, tandem erant
remittendae. Sed procrastinandum tamen hoc officium arbitrabar, donec haberem,
quod et ipse ad te scriberem. Igitur quum hac hora ex Augusta literas a Saylero
cognato accepissem, curavi illico, ut meae cum tuis commodato missis coniunctae
per Chuͦnradum nostrum, optimum virum et (ut mihi polliceor) ad vomitum non
reversurum, pererendae demandarentur. Scribit autem Saylerus inter alia in haec
verba: "Im letzsten brief von Antdorf schreybt man mir ouch, wie der amiral in
Engelland, ouch der möntzmaiser, auf 20. Marzo zuͦ London gericht und
endthauptet worden etc. Sol ob fünfzehenhunderttausend kronen wert und dess
alten konigs tochter aine schwanger hinder im verlaßen haben. Aber kain ander
particularitet wirt darneben gemelt, dann niemand gern zeytung schreybt, von
wegen das alle brief am passagio ersuͦcht werdend. Es sol teglich der Fukher
diener ainer auß England khomen; der wirt möndtlich sagen können, das man sonst
nit schreyben darf. Bin vertrost, was der ouch der religion halber bringen
werde, mir mit ersten anzuͦzaygen. Das sol euch allsdann ouch onverhalten
bleyben. Datum Augustae, den 10. Aprilis, imm 1549."
^$Haec ille ad me de amiraldo et magistro eius monetae; quae deinceps submittet,
te non latebunt. De Caesare nihil, nisi quod parare se pedetentim videtur
adversus urbes maritimas Germanię, quae mirabili constantia retinendae
pietatis coaluerunt. Dominus faciat in illis signum bonae suae voluntatis et
nostram Helvetiam tueatur; nam et in hanc parare ungulas suas aquilas illas
cauda pavonina monstrosas certo certius existimatur. Proinde magna concordia ut
cohaereamus, res ipsa efflagitabit.
^$Vale.
^$Sangalli, 14^#'o die Aprilis, hora duodecima pomeridiana, anno 49^#'o.
</tx>
<un>Ioachimus Vadianus.</tx>
<lz>[Adresse:] Praestantissimo viro D. Henrycho Bullingero, almae urbis Tigurinae
episcopo, domino suo colendissimo.

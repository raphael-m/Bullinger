<nr>4113</nr>
<ae>Bullinger an Johannes Fabricius</ae>
Zürich, 24. März 1564.
Zürich StA, E II 373, 513. / Orig.
(Aut.)
Gr.
Ii, 497f.
R.
S. D. Gratias tibi et Belinchetto ago maximas pro libello Bernardini; dedi illum transferendum, ut videam, quid in eo commentetur et quid facto sit opus.
Video
mihi singulariter opus esse copioso fidelique dei auxilio, qui unus petar a tot hostibus; sed scio dominum mihi nunquam defuturum, cui me totum commendo et hunc
oro, ut vires meas paulo firmius solidet; nam sentio subinde et animi et corporis vires non parum deficere.
Sed fiat voluntas domini.
     De rebus Galliae et
Calvino nihil habeo, nisi quod hic graviter decumbat; dominus illum nobis restituat et consoletur ecclesiam suam!
Vale.
Tiguri  24. martii 1564.                          Tuus ille B[ullingerus].
Consul fuit apud nos cum suis; dixit omnia de foedere.
Amice et diu confabulati sumus; sperat ille foedus illud non processurum.
Dedi literas commendatitias ei
ad d.
Coignetium et ad Bezam et d.
Viretum Lugduni iam agentem; habent illi suos amicos in aula, per quos potest iuvari consul in sua causa, id quod ab illis
postulavi.
Excepit illum magistratus sex vini ciathis; ederunt cum illo 4 e senatu; ego quoque me illis adiunxi.
Dominus ipsum sanum reducat; videtur bonus vir
marcescere, ac me quoque ille aiebat plurimum a me ipso mutatum esse; sed senium hoc et ita solet.
Iterum iterumque vale.
Praestantissimo viro d.
Ioanni Fabritio, Curiensis ecclesiae ministro, domino et fratri meo colendo et dilectissimo.
                                   Chur.

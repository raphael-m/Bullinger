<nr>1153</nr>
<ae>Georg von Württemberg an Bullinger</ae>
Urdorf, 19. Juli 1551.
Zürich StA, E II 363, 118.
Orig. mit aut. Unterschrift.
Georg, grave zu Wurttemberg unnd zu Mumpelgartt etc.
Unsern grueß zuvor, lieber besonder. Nachdem ir unns ettlich
new zeittung nitt verhaltten, seind unns ettliche alhier
zukhummen, wir euch hiebey zuschickhen. Die wellen unns,
nochdem ir die gelesen, widerum zukhummen lossenn. Wier
haben unns alhier in das wasser auch begeben; der lieb gott
well gnad geben, das wir im selbigen wo^l heyl unnd glücklich
außbaden mögen. Seydt gott bevolhen. Datum Urdorff den 19ten
iulii anno etc. 51.
G[eorg] G[rave] z[u] Wyrttemberg etc.
Unnserem lieben, besonndern Heinrich Bullingern, predigern
zu Zürch.

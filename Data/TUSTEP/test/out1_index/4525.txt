<nr>4525</nr>
<ae>Pierre de Grantrye an Bullinger</ae>
Erlenbach/ZH, 20. November (1566).
Zürich StA, E II 377, 2472. / Orig. (aut. Unterschr.{Name}).
Pergratas tuas heri literas accepi, S. D. ac summas gratias ago tibi de tuis novis, quas a Germania accepisti, tum
maxime de his, que in Panonia accijderunt. Sed illud est mihi novum creditu, quod non sit mortuus Solimanus, Turcharum
imperator, nempe ultra quod illud a duobus vel tribus locis ex Germania accepi, adhuc nuper ex literis maiestatis regine
nostre mihi est confirmatum, ac quod cum summo applausu sit receptus ad imperium Selimus filius. Sed ut ego suspicor,
est maxima consuetudo Germanorum nugas dicere, maxime vero illi, qui partes Hispanicas fovent, ita id, quod
cogitaverint, velint illud ita fieri. De transitu regis Hispaniae per Rhetos vel pro copiis mittendis adversus Flandros
per illam viam, quod sit illi iter brevior, si dominus Bellenerius, predecessor meus, impedivit conatus suorum in illis
partibus et passum, ego certissime ardentius et cum maiori animo illud faciam, quoniam adhuc, quod nunquam ex genio meo
amaverim Hispanos, probe scio illud non esse ex re maiestatis domini regis mei. Qui, si ita mihi loqui fas erit, emit
illum passum, neque mihi exprobrabitur, quod diligentiam non solum adhibeam in illa re, sed in aliis, que damnum semper
adferent simili inimico domini Iesu Christi, dabo operam totis viribus dare impedimentum. De literis tuis dedi operam
hodie, ut cito et secure perferantur.
Bene vale in domino, et bene sit tibi et familie.
Ex Erlibach  20. novembre.
Amicissimus in omnibus P[ierre] de Grantrye.
Dem eerwürdigenn unnd wolgelerten meyster Heinrychen Bullinger, dienner der kilchen Zürich, sinem günstigen herren.
Zürych.

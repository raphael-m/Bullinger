<nr>5308</nr>
<ae>Bullinger an Tobias Egli.</ae>
(Zürich), 4. Juli 1572.
Zürich StA, E II 342a, 665f. / Orig. (Aut.)
Graub. III, 346ff. R.
S. D.   Omnes tuas, chare frater, accepi, etiam postremas
tuas per Mullerum
nostrum Badam ad comitia proficiscentem. Miror ego, quomodo
sit sustinendis tot
laboribus. Concionaris perfrequenter, perturbaris ab
accedentibus crebro et
confabulantibus aut consultantibus, praeterea scribis acta
et literas usque adeo
prolixas. Quibus cum nobis inservire cupias, merito grati
tibi agimus gratias.
Libenter aspexi munus plane liberale et speciosum
transmissum a magnifico
Rhetorum senatu Iosiae meo. Gratulor illi tum etiam hoc
nomine, quod literis ad
ipsum datis amplissime suam testati sunt benevolentiam.
Dominus ipsis rependat,
eis benedicat eosque a malo servet! Debet tibi hic quoque
plurimum noster
Iosias, qui plurimum laboraris in hac re perficienda;
ipsemet haud dubie gratias
tibi aget etc. Quam vero vellem turbas vestras solide esse
pacatas atque
sopitas! Oremus dominum, ut is sarciat, quod hominum
negligentia aut culpa est
diminutum. In den Niderlanden hat sich erhept ein schwerer
krieg. Ir wüssend,
wie nun jar und tag dux Albanus mitt sinen Hispaniern grosse
tyranny imm
Niderland getriben und vil des adels und eerenlüthen
vertriben, unsaglich vil
gemarteret und ermürt. Die vertribnen habend sich zamen
gethan; vil stett, die
der tyranny muͤd, fallend von Hispaniern ab, trybend sy
uß, erschlahend sy und
nämend die vertribnen, die man die Goßen nempt wie in
Franckrych Hugonothen, und
habend nunme vil starcker stetten inn. De Alba mit sinen
Hispaniern versuͦcht,
was er kan, und beschicht uff beiden syten
bluͦtvergiessen, und hatt gott noch
bißhar gnad den armen Goßen gäben. D'alba hat an keyser
geworben, zuͦ roß
und fuͦß in Germania kriegsvolck zuͦ bestellen. Das ist
imm erloupt, und hat er
bestellt zuͦ obristen den graven von Eberstein, den
Früntsperger und Bollwyler;
ettlich sagend ouch von dem von Emps. Die habend knächt
angenommen, den
Hispaniern zuͦzefuͤrren, und schrygt d'Alba umb gähe
hilff, da vil in
tütschen landen übel zuͦfriden sind, daß Tütsche wider
Tütsche den schantlichen,
tyrannischen Hispaniern zuͦziehend und wöllend hälffen
frömbden lüthen und
Hispaniern, die keim Tütschen nie wol erschossen noch hold
gesin, fromme
Tütschen undertrucken, und söllend deßhalb die tütschen
fürsten inen den paß
nitt lassen, und sind schon vil knächt da ob erschossen, und
ist die sag, die
fürsten rüstind sich in d'gägenweer. Daniden aber in dem
Niderland sind von
Goßen die festen stett in Seeland und Holland yngenommen.
Valensen hattend sy
ouch yngenommen, doch widerum verloren, und habend die
Hispanier alles erwürgt,
was darinn gesin, grusamklich. Zuͦ Bergen oder Mont imm
Henegöw warend ettlich
Hispanier in purenkleidern ouch hinyn kummen durch
verrätery; aber sy sind all
erwürgt und die reysigen, die für die statt kummen,
abtriben. By Flissing habend
sy ein schiffstryt mitt einandren gethan, und sind den
Hispaniern in 20 schiff
zerschossen und gefangen. D'Alba hat sinen schatz und
kleinot wöllenn in
Hispanien fertigen, der ettlich tonen goldts wärt; die
schiff aber sind
verkundtschafftet, gefangen und in Engelland gefuͤrt. In
disen dingen ist zu
Parys in Franckrych getruckt declaratio des printzen von
Orangyen und sines
bruͦders, graff Ludwigs von Nassow, und anderer herren,
mitt deren sy ursach
anzeigend, worumb sy sich des kriegs annämind und zuͦ den
waffen wider die
tyranny der Hispaniern griffen, und sind anfangs in 8000
Gaschgonyer
haggenschützen den Goßen zuͦzogen. Dorumb d'Alba und der
könig Hispaniae an
könig geworben, das er die sinen wider beruͤffe und
verbiete den sinen, wider
d'Alba zuͦ ziehen. Das sol der könig gethan haben, doch so
low, das man
meint, es sye imm nitt leyd. Es söllend ouch nach dem gebott
in 20 000 von
Roschella und da herumb abgeschiffet und zogen sin dem
printzen von Orangyen
zuͦ. So söllend ouch ettliche schiff inen zuͦkummen sin
uß Frießland und uß den
seestetten. Man schript ouch, das die Engellendischen schiff
kummen und
Gräveling und Donkercken yngenommen habend, wiewol dasselb
noch in zwyfel stat.
Gewüß ist's aber, das Engelland mitt gällt hilfft und sich
mitt Franckrych
verpündet; dann der admiral uß Engelland ist by dem könig,
Montmerentzi by der
königin etc., und sicht die sach einem grossen ernst glich.
Zwaren, wo got den
Goßen nitt hilfft, werdent sy schwarlich verharren mögen;
doch wenn die bluͦtig
maß der Hispaniern voll ist et impleta Amorrheorum
iniquitas,<f1>Vgl. Gen 15, 16.<fe> so mag ein arms
völckly grossen gwallt brächen. Gott ist tag und nacht umb
sin gnad zuͦ bitten;
dann der übermuͦt und trotz der widerparth nie grösser xin
etc. Dise zytungen
schrib ich üch zuͦ, wie ich s'hab von Nuͤrenberg,
Augspurg, Parys und uß dem land heruff.
Communica cum consulibus et  amicis nostris, Carolo etc.,
symmystis, fratribus, quos omnes salutabis.
Festinantissime scripsi  4. iulii 1572.
Bullinger.
Regina Navarrae Parisiis est mortua etc.
Dem frommen, wolgelerten und getruwen h. Thobia Eglin,
pfarrer zuͦ Chur zuͦ
S. Martin, minem günstigen herren und lieben bruͦder.
                Chur.

<nr>3237</nr>
<ae>Johannes Funk an Bullinger</ae>
<od>
Padua, 8. Dezember 1559.
<vo>Zürich StA, E II 364, 93. / Orig.
(Aut.)
S. Chrystophorum tuum, Bullingere observandissime, patriam repetiturum sine meis ad te literis quamvis brevissimis venire nolui, quibus tibi ipsius meique status rationem paucis declararem.
Ego quidem dei optimi maximi benignitate optime valeo, quod etiam ex te tuisque vehementer audire desydero.
Placet et medicinę studium, cuius gratia huc veni, reliqua vero ita, ut sunt.
Itaque negociis meis peractis ad vos quamprimum cogito.
Filii tui dilecti adversam valetudinem vehementer doleo.
Iam a
quatuor aut quinque fere mensibus variis morbis est conflictatus, quorum exitum cum malum praedicerent medici ipseque paulo melius habens se itineris labores bene tolleraturum speraret, statim empto equo iter parat.
Quod quidem ei hoc tempore nunquam suasissem; verum cum sumptum videret maximum, hunc quamprimum subterfugere volebat.
Rogavit itaque me, ut hac in re illum iuvarem ac viaticum ei suppeditarem, quod tuorum in me meosque beneficiorum memor nequaquam recusare potui in omnibus tibi
tuisque servire studens.
Accepit itaque a me aureos Italicos 10, in cuius testimonium suum mihi cheirographum reliquit.
Quod cum a parente meo, cui mittam, acceperis, ipsi restituere poteris.
Iam aliud quod scribam non habeo, quam ut precor deum patrem nostrum coelestem, ut pro sua clementia filium tuum vobis brevi salvum incolumemque reducat.
His vale in Christo meosque tibi commendatos habe.
Datę Patavii die 8. decembris 59.
                                     Ioannes Funckh, tui observantissimus.
Pietate ac doctrina praestantissimo viro d.
m.
Heinricho Bullingero, domino suo observandissimo.

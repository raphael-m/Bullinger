<nr>0059</nr>
<ae>Ambrosius Blarer an Bullinger</ae>
<od>(Konstanz, ca. Mitte März 1548)</od>
<vo>Autograph: Zürich StA, E II 357a, 553</vo>
<dr>Bl. II, 690ff. Exc.</dr>
<re> </re>
<tx>
Nichts news. Lętus schreibt obscuris characteribus et paucis pietatem illic
piaculum esse, se suosque in asperrima esse servitute, Caesarem nonnisi coactum
belligeraturum hoc anno cum quoquam, principem Hispanorum vel Augustam vel
Argentoratum venturum imperiique coronam suscepturum idque brevi.
^$Die zway regiment sind von Nördlingen uff Halbrun zogen. Eh aber die zuͦ
Nördlingen abgezogen, habend sy den spytal angezündt und die burger laut irer
ordnung nitt dorffen zuͦloffen; sind die knecht allso by dem fuͤr gestanden,
biß 15000 fl. wert verbrunnen. Allso hat ain frommer, erbarer burger von
Augspurg gesagt.
^$Unser bischoff hellt sich gantz ubel mitt uns. Wie vyl unserer burger wingärten
habend in der Ow, die muͤssend allso wuͤsst ligen; er wills die unsern nitt
lassen buwen, wills nitt lassen verdingen ze buwen, wills selbs ouch nitt buwen
uff der unseren beger uff ainen kunfftigen fal etc. und hat danecht er von allem
wyn den zechenden; des will er gern ouch manglen und ainögg sein, nun das wir
gar nichts habind und blynd seyen. Hilff gott, was ellender leut sind das!
^$Der könig will kein vertrag noch teding mitt hertzog Ulrichen annemen, sonder
spricht das land gar an alls verwirckt und begert des rechten wider inn; ist lis
yetzund contestata vor dem ertzbischoff von Cöln und ubel zuͦ besorgen, er
muͤsß widerum um land und leut kommen.
^$Die knecht und Spanier, so zuͦ Ravenspurg gelegen, lygend noch zuͦ
Rütlingen; sind die guͦten leut sehr ubel beschwert. Sie schiessend dem
hertzogen teglich vyl wildpret im Schainbach, da er die besten wildfuͦr hat,
ziechend im nun die haut ab, lassend dann das wildpret ligen. Das muͦß er
yetz lyden von den frombden, darum er die sinen alls hart gestraufft und vylen
darum die ougen hat ausstechen lassen. Ita sunt iudicia domini, und muͦsß
yederman das messerle wider geben.
^$Der kaiser hatt ain Interim angesechen; allso nennend sy es yetzund; dann new
fünd muͤssend new nammen haben. Zuͦ disem Interim hat er verordnet ain
cölnischen mynck, item doctor Hainrich Hasen, ouch den Jacob Sturm von
Strassburg und Jörgen Besserer von Ulm und noch ain oder zwen;
die sollend beratschlagen, wie es interim, das ist hiezwyschen dem gmainen
concilio, gehalten solle werden von yederman. Allso habend sy ir sach gestellt
und das Interim allerding dem kaiser haimgesetzt; by dem soll die resolution
stohn des Interims.
^$Yetzund zögert man an, das der kaiser die wirtempergischen sach uff ernstlich
anhalten der chur- und anderer fürsten zuͦ seinen handen gezogen und den
hertzogen der entsetzung des landes gesicheret; aber das land soll er von dem
könig lösen alls verfallen; wirt ettlich tunnen gold kosten.
^$Der hertzog von Brunschwyg fordert an die stend 26 tunnen gold. Die von
Augspurg erlegend irem bischoff 19000 fl., und hat der bischoff noch groß
ansprach an die anderen stend. Er fordert an die von Kempten allain 30000 fl.,
wans gleich wol grat, maint man, er nem 10000 oder 12000 fl.
^$Die grösst sach, so yetz vorhanden zuͦ Augspurg, das die gaistlichen aller
ding begerend, allenthalb restituiert ze werden. Darnach sölle durch ain gmain
concilium irenhalb erörteret werden, was recht seye, und acht man gentzlich, der
kaiser werde sölich restitution als ernstlich fuͤrnemmen, das die anderen
stend all darein gehellen werdind. Allsdann wirt man unß semel pro semper
fuͤrhalten, was wir thain muͤssind, sonderlich ouch der pfaffen halb,
thuͤen wirs nitt, was ander leut ze thain bewilligt, so habind wir vor allen
anderen stenden den unglympff, nemme sich etwar unser an, so habe man uns bald
usgemachet und zuͦ ainem exempel allen ungehorsamen furzestellen, wie sich
dann ain fuͤrnemer mann, der ain freyen zuͦ- und vongang bym kaiser hat,
vernemmen lassen, es werd diser statt ubel gohn uss vyl ursachen; hat ettlich
erzellt, deren wir aber gantz unbillich geschuldiget werden.
^$Sed vindex et servator est dominus, cuius brachium non est abbreviatum. Est non
mediocris inter nostros concordia, deinde apud multos seria ad dominum
conversio, quorum bonitas spero etiam aliis proderit. Tu ora pro nobis
diligenter cum omnibus piis. Salutem tibi dicunt mei omnes cumprimis germanus
frater et Conradus Zviccius. Saluta tuam domum cum omnibus fratribus.
^$Literas Marcello inscriptas rogo ut illi quamprimum mittendas cures.
^$Lindaviensis ecclesia pastorem nunc desiderat, quum non pridem pientissimus
ille Thomas Gasnerus mortem vita commutans hinc ad superos migrarit. Petit
senatus et per omnia me obtestatur, ut hic ipsis invigilem et de successore
dispiciam; ego vero nusquam quemquam scio. Tu si quem forte nosti, per Christum
te obsecro, ut quamprimum indices. Fuit mecum bonus quidam et solide pius vir ad
me hoc nomine missus, ut apud Tigurinos efficerem, quo Lindaviensibus Hallerum
uno aut altero anno permitterent; hoc enim ipsis tutissimum fore, quandoquidem
Caesar Helvetiis hoc quidem tempore iratus videri nolit. Recepi me nonnihil hic
tentaturum; est enim dignissima ea ecclesia, cui provideatur de bono, pio
eruditoque episcopo. Si quid igitur sperari hic potest, age fac quamprimum
sciam; scribet enim Lindaviensis senatus vestro etc. Nesqueo plura; ignosce.
^$An maiser Hainrich Bullinger zuͦ Zuͤrich.
<un>fehlt
<lz>[Adresse:] fehlt

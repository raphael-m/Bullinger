<nr>2369</nr>
<ae>Simon Sulzer an Bullinger</ae>
<od>Basel, 31. März 1556</od>
<vo>Autograph: Zürich StA, E II 336, 407.
(Siegel...)</vo>
<dr> <dr>
<re> </re>
<tx>S. Accepi tuas per Io[oannem] Thomam vestratem, et quae ad
Erbium Richenwylanum pastorem spectabant, per praesentium
latorem transmisi. Ceterum libellos et literas ad Carolum
Molinaeum apud me retinui, quod nuper ex d. Vergerio cognovissem
eum in custodia detineri seorsim in arce quadam idque a comite
Georgio; cuius rei causam etsi ignoro, sunt tamen, quae
suspicer, eoque nomine vehementer doleo. Expectamus autem in
horas praefectum urbis Montpelgardensis veterem, consiliarium
principis, virum pientissimum, ex quo forte cognoscam praesentem
Molinaei statum et, siquidem commodum erit, per ipsum et
libellos et literas mittam, quem scio aut non recepturum aut, si
recipiat, fide optima curaturum. Novi nihil habeo nisi quod
Ferdinandus iterum fertur postremum et crudele edictum contra
professores evangelii suspendisse usque ad finem comiciorum
instantum, eo quod legationis, quae 40 nobilissimis viris
constitit, lachrymabili et urgentissima supplicatione vel potius
temporum horum difficultate permotus et victus vel eatenus
conceptum furorem remiserit. Sed et Maximiliani concionatorem
etiamnum docere scribunt quidam idque alternis cum Iesuita
vicibus et praesentibus utroque rege et aula utriusque tota.
Iesuitam caedes et sanguinem spirare pro sui numinis ingenio,
illum vero miranda et dexteritate et mansuetudine verbum Christi
urgere non sine illustri adplausu piorum omnium et vulgi
concursu. Magdenburgenses nondum satis conciliatos cum
adversariis archiepiscopo et duobus electoribus aiunt, dimissos
tamen ab hostibus eo quod suum auxilium Heinrichus Brunsvicensis
ultro [promiserit] civitati, nimirum metuens ne ipsis subactis
pro foribus periculum habeat. Otto Heinrichus in electoratu
successit Fridericho, cuius gubernatione sperant pii omnes
accessione illustri auctum Christi regnum iri; princeps sane
zaelo dei praeditus non vulgari videtur, cuius specimina non
vulgaria semper dedit. Optandum id solum esset, ut rationem
impendiorum haberet accuratiorem.
^$Tuginos nostros saeviisse in pastorem suum et libros biblicos
evangelicosque feruntur. Quae cum tibi constent, rogo,
perscribas proxima occasione. Bene vale in Christo Iesu cum tuis
omnibus.
^$Basileae pridie kalendas aprilis anno 1556.
^$T[uus] Sulcerus.
<lz>[Adresse ...]: Viro praestantissimo d. Heinricho Bullingero,
ecclesiae Tigurinae pastori vigilantissimo, domino et fratri
colendissimo suo.

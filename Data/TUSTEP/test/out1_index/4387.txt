<nr>4387</nr>
<ae>Bullinger an Hans Rudolf Bullinger</ae>
(Zürich), [1565 oder später].
Zürich ZB, Ms
F 37, 313.
G[ott] m[itt] u[ns]. Fürgeliepter sun, nachdem ich den vorigen brieff geschriben noch nächt, bin ich hütt fruͤ zuͦ j[uncker] Hans
Conradt Aeschern gangen, wie ich minem saltzherren<f1>von Schaffhausen? (ab 1567 Beat Löw, "Beatus Leo", auch sonst in Briefen an HRB erw.).<fe> verheyssen.
Da hab ich disen bescheid funden: es were imm gar nitt beschwerlich, gen Berg zuͦ kummen und
zuͦ
radten und hälffen.
Diewyl es aber nun ein halbs sye, wenn alein sy beid by einandern syind und die muͦter nitt selbs hörind und alle ding selbs ansähind, sye
sin früntlich begären, das er ein ritt har thuͦn wölle, damitt er alles selbs anhöre und ansähe und ordenlich in der sach, was nodtwendig, gehandlet werden
möge.
Da werde er die nächsten 14 tag (anders imm jetzt nitt zuͦ wüssen) anheymsch sin, hernach hab er sins ampts halben biß zuͦ wynechten ettliche gericht
in
Lucerner gepiet und anderschwo zuͦ hallten, und were imm gar lieb, wenn er kummen könte, das er imms ettlich tag vorhin wüssen liesse.
Sunst habe er albereit
geworben Heinrychen, mins göttys, halben gen Wintherdur an schryber Hegnern, zuͦ dem er inn zuͦ thuͦn wille[n]s in die schrybery; warte noch einer
antwort von
Wintherdur.
Sömlichs hab ich dich wüssen lassen, das du min günstigen saltzherren deß berichtist und mir inn trüwlich gruͤssist und dankist siner guͦten
geselschafft.
Wie ich imm verheyssen, also hab ichs ußgericht one allen verzug.
Gott mitt üch allen.
H[einrych] Bullinger etc.
[Adresse fehlt.]

<nr>3324</nr>
<ae>Bullinger an König [Maximilian]</ae>
(Zürich), 1. Mai 1560.
Zürich StA, E II 338, 1566b.
/ Aut.
Kopie.
Durchlüchtigister, großmächtigister könig.
Ü[wer] k[öniglichen] m[ajestat] sye min schuldig, gantz underthänigist dienst in aller gehorsamme bevor.
Allergnädigister herr, uß besonderbarer, vilfalltiger bitt viler frommer glöubiger lüthen hab ich den vergangnen winter mitt hilff gottes 16 buͦch wider die töuffer und alle widertöuffery geschriben zuͦ schirm göttlicher warheit und zuͦ guͦtem einfallter lüthen, welche ring von den secten verfürt werdent.
Deren exemplum senden
ü[wer] k[öniglichen] w[ürde] ich underthäniger diener hiemitt zuͦ, nitt das ich vermeine, das ü[wer] k[önigliche] m[ajestat] sömlicher warn[ung] üzid bedörffe, sunder alein diewyl unsere widersä[cher] uns in disen landen viler secten beschreyend, ü[wer] k[önigliche] m[ajestat] unser unschuld und rächten, waren glouben sähe und uns ein gnediger könig und herr sye, alls ich dann ouch underthänig bitt, ü[wer]
k[önigliche] m[ajesta]t wölle uß hochangeborner gütikeit und milltikeit diß min schryben und buͦch in gnaden von mir kleinfuͦgen annemen und in gn[aden] befolhen haben, der mich ouch underthänig und guͦtwil[lig] embüt, worin ü[wer] k[öniglichen] m[ajestät] mir möglich were zuͦ willfaren, das ich alle zyt bereit were.
Der [al]mächtig gott etc.
                           des 1. maij 1560.
[Ohne Adresse.]

<nr>4250</nr>
<ae>Pomponne de Bellièvre an Bullinger</ae>
[1564 - 1565]
Zürich StA, E II  378, 1725. / Orig.
(Aut.)
S. Scribitur ad me Belinzona Casalenses, quod iniustis exactionibus vexarentur, Mantuani imperium detrectasse, consternatis itaque ad arma popularium animis
militum aliquam manum ex agris oppidisque vicinis evocasse.
Prorex Mediolani eo legatum misit Nicolaum Madruccium, qui rem omnem non magno negotio composuit, ut
scilicet Casalensibus sua privilegia intacta illibataque bona fide conserventur, Casalenses Mantuano fidem suam rursus obstringant neve eis ullum telum domi
habere liceat praeter gladium viatorium.
Papa dicebatur sex millia peditum in agro Mediolanensi conscripturus; sed id negotium frigide administrari scribitur.
Nihil praeterea; literae Italice erant scriptae, iccirco non* (*a.R.: wiederholt / verschr.
f.
nunc?) mitto.
In Rhetis omnia satis pacata, et in dies melius
speratur.
Bene vale, vir praestantissime.
Tuus ex animo P[omponne] Bellievre.
[Adresse fehlt.]

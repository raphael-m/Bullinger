<nr>3249</nr>
<ae>Johannes Fabricius an Bullinger</ae>
<od>
Chur, 1. Januar 1560.
<vo>Zürich StA, E II 375, 596. / Orig.
(Aut.)
Gr.
II,  171f.
R.
S. Iam diu est (vir clarissime idemque pater in Christo reverende), quod nihil ad pietatem tuam scribo.
Sed quid scriberem, cum nihil habeam, quod eam oblectrae possit.
Mitto tamen haec paucula legati regii, quae tu, si adhuc ignoras, scire potes et fortassis etiam desideras.
Tu schedam hanc remitte, si commode potes.
Expectatur ad diem Sauli Pauli, quando hic sunt futura comitia, sed minora illa, satis tamen pro rei qualitate frequentia, legatio (ut adhuc audio) Veneta.
Cupimus ex te scire
transactionem illam Glaronensem.
^$Emi nuper bibliothecam Wolphgangi Saletii, ad quem te aliquando scripsisse ex literis comperi.
Inveni schedas quasdam, quae continent ea, quae homini non fas profari.
Mitto ex illis quandoque ad dominum oratorem quaedam, quae continent res Gallicas expiscaturus et ipse vicissim alia, quae aliquando sint profutura.
Fuit is Saletius architriclinus episcopi Curiensis (ein hoffmeister) et simul scriba secretarius; sed et fuit scriba Baionensis legati regii.
Hae sunt illę schedae (ut scis), quarum hic legatus meminit.
Experior nunc, quanti sit periculi omnia literis et schedis committere.
Rogo ergo te, si quaedam ad te scripsi primis illis annis aut etiam postea, quae in vulgus prolata mihi incommodare aliquando possent, ea tu concremare aut conscindere velis.
^$Plura non possum.
Scribo haec festinantissime iam fractus tot concionibus, quibus hosce dies simul faciendis occupatus sum.
Vale, reverende in Christo pater.
Opto, ut hic tibi annus feliciter ineat, felicissime exeat.
Curię calendis ianuarii 1560.
                                        Ioannes Fabricius tui observantissimus.
Es sol der jetzig nüwerwelt paapst, der dan des alten castellanen von Müß, so die Pündter bekrieget hat, bruͦder ist, ein schwester han gehan zuͦ Under Ems, daarumb die post uff Under Ems gaat, das bättenbrott ze gewünen.
Clarissimo viro eruditione et pietate excellenti d.
Heinrycho Bullingero, ecclesię Tigurinae antistiti vigilantissimo, d.
et patrono suo multum honorando.

<nr>4163</nr>
<ae>Theodor Beza an Bullinger</ae>
Genf, 14. Juni (1564).
ZÃ¼rich StA, E II  . .8,67f.
/ Orig.
(Aut.)
Ep.Calv. 4116 (XX, 317ff.)
Puto iam tibi renuntiatum esse Calvini nostri transitum, qui 27 superioris mensis circiter noctem placide et sancte in domino inter amicorum manus obdormivit.
Eheu, mi pater, quantam nobis lucem ille dies ademit? Postridie est elatus maximo et iustissimo totius civitatis luctu.
Sed de hoc argumento nunc quidem plus
satis.
Concedes enim hoc meo moerori ut, dum ipse me quantum possum in domino consolor, non cogar singulis momentis his de rebus scribendo dolores acerbissimos
renovare.
Dabitur nobis, ut spero, tempus describendae optimi mei parentis tum vitae tum morti paulo accommodatius.
Interea rogo ut hanc ecclesiam, ac me
praesertim, cui invitissimo tantum nunc onus incumbit, magis ac magis deo commendes.
Pergimus quantum possumus, et quod ad nos attinet, video eundem esse
nostrorum animum qui fuit, quamvis crescant hostium minae.
Rex in Burgundia nihil novavit.
Lugdunum abhinc quatriduum est ingressus.
Nostris statim interdictum est publicis concionibus, ex cuiusdam edicti formula quod
ante annum fuit promulgatum, ne ubi rex fuerit publice conciones habeantur.
Sed mutabitur tantum locus, et in privatis locis tanto erit frequentior turba, nisi
quid amplius obtinuerint adversarii qui sibi maxima quaeque promittunt.
Nostri plerique affirmant nihil esse innovandum, alii quaevis reformidant.
Ego suspensus
haereo, quamvis non dubitem quin, si patientes fuerint nostri, mox sua sponte concidant reliquiae papatus.
Scio enim iam in me[dia] ipsa Sorbona de
transsubstantiatione et privatis missis, et quidem acriter, disputari, et acerrimi quique iam aperte dicunt se, dummodo salva sint<gr>aljita</gr>, papam nihil
morari.
Utinam vere(?) componi posset foedus quo harum etiam partium ecclesiae cum Gallicis possent coniungi: quod non esset factu difficile si legatus ille, de [quo]
iam antea ad te scripsi, [officium] facturus esset.
Qua de re non dubito quin Linerus noster tecum nuper egerit.
Sed ut ille sit perfidus, socium tamen habet
melioris fidei, et in tanta regis ipsius vicinia facile esset, vel ipsis legatis invitis, transigere.
De hoc tamen alias pluribus si videbitur.
Tantum vereor ne
rex paucioribus diebus Lugduni haereat propter pestem ibi grassantem, ac proinde pulcherrima occasio amittatur.
Quanquam illum, etiam si Lugduno abierit, non
procul hac aestate abfuturum spero.
Caeterum qui tibi reddit has literas liberos cuiusdam nobilis et optimi viri ad vos deducit, quos etiam atque etiam rogo ut habeas commendatos.
Dignus enim est
eorum pater quem ecclesiae etiam vestrae complectantur propter multas virtutes ac praesertim egregiam pietatem, quam toto civili bello perpetuam ostendit, nec
sumptibus parcens nec vitae ut afflictos iuvaret.
Cuperem eos, si fieri posset, apud d.
Galterum nostrum collocari.
Sin minus, eos nihilominus et illi et tibi
et caeteris fratribus quantum possum commendo.
Bene vale, mi pater.
D[ominus] ecclesiam suam afflictam respiciat, vere pios et fortes operarios excitet, laborantes confirmet et s[ancto] suo spiritu tueatur.
Genevae  14. iunii.
Brentii et Eberi responsum habeo prae manibus, sed vereor ut perexiguum sit quicquid in tanto moerore praestare possum.
Librum Eberi primo quoque tempore
remittam.
Iterum vale.
Tuus Beza.
Eximio Christi servo d.
Henrico Bullingero, Tigurinae ecclesiae vere fido pastori, patri mihi plurimum observando.
Tiguri.

<nr>2276</nr>
<ae>Die Pfarrer von St. Gallen an Bullinger</ae>
<od>St. Gallen, 12. November 1555</od>
<vo>Autograph: Zürich StA, E II 338, 236; Kopie St. G. Briefbd. d. Kirchenarchivs.
(Siegel...)</vo>
<dr> <dr>
<re> </re>
<tx>Gratia et pax a deo patre per Christum Iesum dominum nostrum. Accepimus,
optime vir et in domino colende frater, mirum tibi videri, si nos Sangalli
disputationem instituemus de administrando domi decumbentibus eucharistiae
sacro; nam ecclesiam nostram in ea sententia non semper fuisse comprobari ex d.
Vadiani beatae memoriae doctissimis Aphorismorum libris. Nos vero miramur
vehementer ea, quae apud fratres brevi simplicique narratione sunt exposita
controversiae sive disputationes nomine significari. Etsi de tuo candore nihil
dubitamus, ne quis tamen sinistram de nobis sive inconstantiae sive postliminio
introducendae papisticae prophanationis opinionem suscipiat, visum est, ut se
res habeat, puaucis ad tuam humanitatem perscribere. Interfuit nuperae nostrae
synodo frater, ecclesiae Turgaviensis pastor, iuvenis et, ut videbatur, pietatis
studiosus, qui tamen ex nostro synodi consortio non erat, sed favore fratrum in
colloquium admissus. Is sub finem cum interrogasset, an coenam dominicam
aegrotantibus quoque deferamus, habere enim ex suis aegrotos, qui id vehementer
expeterent, ad hanc interrogationem, cum nemo alius, nos, qui Sangalli ministros
agimus, mutua fratrum sententia ecclesiae nostrae ritum responsionis loco
retulimus. Qui sic habet, ut eo tempore nec ullo alio, quam quo publica
dominicę coenae sacra peragimus, leprosos quoque et qui in nosotrophiis aut
domi suae decumbunt aegrotos adeamus et, si sunt inter eos, qui communicationem
hanc ex animo cupere videntur, nostrae vigilantiae et fidei esse arbitramur,
illis, quibus per aegritudinem nostro interesse coetui non licuit, ipsorum
quodammodo iure non denegare, quae recte valentibus eo die tanto studio
impertiuntur, licet hi loco corporibusque separati, fieri tamen spiritus
communicatione, ut nihil privatim hic, sed in eadem civitate ceu amplo Christi
templo frequentissimoque coetu coeleste hoc epulum peragi credamus. Hic ex
fratribus synodi nemo contentiosi aut diversi, multo minus contrarii aliquid
admiscuit, probe gnari hunc ritum cum ex ministrorum ecclesiae consensu tum ex
senatus consulto a multis iam annis confirmatum tenere. Cuius primae
institutioni cum iam anno 1527 reiectis ceremoniarum superstitionibus ad
exemplum Christi sacrae coenae formula conscriberetur, non solum interfuit, sed
proprietate ac singulari sua eruditione praefuit doctissimus ac prudentissimus
consul noster d. Vadianus, cuius verba etiamnum extant in hanc sententiam: "Item
so vil den predicanten gefallen und nach hellem vermögen der gschrifft not sin
beduncken, das jetz uff osteren und hienach, so offt man den tisch des herren
haltet, allen krancken unser hilchhörinen, die von libs nottwendigkait wegen zu^%
der gmainschafft des brots nitt komen, das hochwirdig sacrament in die hüßer
bringen, so ver sy das begerend, und in dasselbig mitt erzellung der worten
Christi ouch raichen sol, mitt ainer inneren dancksagung und andrem, so darzu^%
ghört und dienet etc. Demnach hinfür nitt not sin wirt, uff annemen söllichen
christenlichen bruchs jemat in libs nöten oder erwartung des tods mitt dem
sacrament zu^% bewaren, wie bißhär geschechen; dann es nitt zu söllichem ingsetzt
ist." Atque pari consyderatione hunc ritum se praeside institutum innuere
videtur Vadianus, cum in libro Aphorismorum VI in ventres illos invehitur, qui
Gehennae adiudicant nos, quod morituri eucharistiam non recipimus, hoc est
penitentiae signa non ad extremum agonem differimus. "Non est enim" (inquit)
clinicum sacrum eucharistia, sed ecclesiasticum, ad id a domino institutum, ut
in congregatione peragatur, non in angulis, sed aegrotis tamen commune, qui die
coenae ad ecclesiam venire non possunt; corpore enim licent absint, coetui tamen
spiritu, fide et charitate adsunt eclesiae coenanti riteque et legitime sumunt,
quod a coetu sumitur." Patet autem ex actionis formula, non de spirituali tantum
haec, sed etiam symbolica participatione sensisse d. Vadianum neque dubitandum
optimum virum in sua republica, in qua tanta cum authoritate magistratum gessit,
minime eius rei exempla tollerasse, postquam cognoverit ea cum Christi
institutione pugnare. Verum, ut in Aphorismis sequitur: "Non adigimus morituros
ad caeremoniam" etc., sed, quum aegroti, sua utantur libertate. Unde fit, ut hoc
nostrum ministerium apud illos quam rarissime usuveniat. Sed hic labor est, ubi
ecclesiae Christi sub praesidibus agunt (quemadmodum Reguscorum et aliorum e
vicinia, ubi praesidum edicto iniunctum est singulis cuiuscunque religionis et
qualicunque utamur valetudine, quotannis communicare. Quis hic non videt miseros
aegrotos duplici moerore premi, cum coenantium congregationi adesse non possunt
et simul tamen incumbit ex praecepto necessitas communicandi? Quid his piis ac
bonis pastoribus faciendum putas, vigilantissime Bullingere, cum interdum inter
aegrotos habere affirmant bis infirmos, cum corpore tum animo, qui prius ad se
vocant sacrificum sua adportantem, quam velint infensissimi pro tempore
praesidis iram experiri. Nec enim est, ut publicę pacis defendantur
libertate. In quo discrimine hactenus non occurrit aliud praesentius remedium
quam stato ecclesiasticę communicationis tempore infirmas oviculas Chrsiti
sanguine redemptas salubri sua administratione intra syncerae religionis septa
contineri, ni velint ceu destitutas luporum voracitati deglutandas deserere.
Facere igitur non imprudenter nec praeter Christi et apostolorum eius sententiam
existimarunt pastores, si eam curam suis quoque adhibeant, quam cum liberis
amplissimisque quibusdam Helvetiae ecclesiis communem habeant. Caeterum
consimili ratione retinemus adhuc vulgo receptam in ecclesiis divisionem
praeceptorum decalogi, ubi priora duo committuntur, licet vetustissimam hanc et
a recentioribus iam accuratius observatam, qua utimini, adeo non improbemus, ut
optemus magnopere statim a principio renascentis evangelii sub hac vestra
divisione traditam fuisse catechumenis. Sed iam post longam institutionem cum
publice pro concionibus sacris tum privatim certo affirmamus mutationem aliquam
sine gravi offensione apud nos fieri non posse. Verum in hac nostra enumeratione
praeceptorum nihil brevitatis studio omittimus eorum, quae in utraque tabula
legis comprehenduntur, sed quemadmodum locutus est dominus Exodi 20. ad verbum
efferimus. Ubi nullum ecclesiae nostrae periculum imminere veremur ex divisione
neque illam tanti facimus, ut ideo ecclesiae tranquillitatem turbari credamus;
videmus enim perpetuo novandi studio non tam simplicium animos in dubia vocari
quam doctrinae nostrae, quae Christi est, existimationem labefactari. Habemus
dei beneficio ecclesias a factionibus bene pacatas et nostram ab idolomania adeo
repurgatam, ut veteris erroris ne vestigia quidem appareant, ut periculosum
existimemus ex nostris aliquem privato instituto mutare in re non tanti momenti,
quod mutuus consensus pacis studio nondum receperit. Haec ideo signivicamus,
humanissime vir, ut nostra quoque audias consilia, et quam sine ula inter nos
disceptatione retineamus, quae iam dudum, quum viveret adhuc Vadianus nobiscum,
ex verbis domini nostra recepit ecclesia. Velimus autem tibi persuadeas ab
omnibus nos abhorrere vehementer, quae sacrae literae non permittunt. Proinde
regamus, ut tuae pietatis precibus ac vigilantiae nos et ecclesiam nostram
habeas commendatos. Vale, ecclesiae Christi electissimum ornamentum, et valere
nostro nomine iubeas, velimus, collegas et symmystas tuos, pios doctissimosque
viros et in domino fratres venerandos. Vale.
^$Sangalli 12. novembris 1555.
^$Pastores et ministri ecclesiae in Christo Sangallensis, tui observantissimi.
<lz>[Adresse ...]:

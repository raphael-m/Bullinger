<nr>4080</nr>
<ae>Johann Vogler an Bullinger</ae>
..........., 17. Januar 1564.
Zürich StA, E II 351, 189. / Orig.
(Aut.)
Gott mitt uns sampt erpietung üch, den üweren minen alty geringe, doch willige dienst.
Ich wais uch nicht sunders zuͦ schriben.
M[in] g[nädiger] her hat sin
hoffmeister zuͦ Heidelberg gehept.
Die stett Nürmberg, Bamberg, Würtzburg sollen ainem edelman, so Würtzburg gschaidigt, im sin schloss underston inzunemen,
dagegen villicht Sachsen entgegen sich zuͦrüscht, ob die chur wider ingenomen werden möcht etc.
Demnach kan ich uch nit in stille pergen, das mir, als ich von uch hrab griten bin, von doctor Hanse zum Bock, von Sultzer, ja och von docter Martin Peyer
vernomen, das vil fragen, ob sich etlich fursten, Pfaltz, Saxxen, Wirtenberg, Hessen, demnach 4 Stett by uch mochten in ein friden inlassen, davon vil zu reden,
ob dis zuͦ for* (* hor?) entlich weg betrachten.
Hab ich minem sune mu[n]tlich der leng nach uch bevolhen, wies üwer guͦt beduncken, ir mich berichten.
Wither har nach i in yl.
Der Satan firet nit.
Mit grus husmuter und alle.
Actum den  17. jenner anno 1564 ylentz.
Ü[wer] g[antz] w[illiger] Johann Vogler.
An m.
Heinrichen Pulliger etc.
zuͦ a[ignen] h'and]en.
              Zurych.

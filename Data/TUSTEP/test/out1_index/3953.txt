<nr>3953</nr>
<ae>Christoph Thretius an Bullinger</ae>
Heidelberg, 24. Mai 1563.
ZÃ¼rich StA, E II 338, 1640f.
/ Orig.
(Aut.)
Wotschke  188f.
Exc.
S. Priusquam Heidelbergam venimus, pater colendissime ac domine
observande, litterae amplissimae vestrae iam eo perlatae fuerant
cum fasciculo rerum ecclesiae ac nobis servientium pleno.
Ac
imprimis agenda essent vobis prolixissimis verbis gratiae ob
vestram praeclaram in misellas ecclesias Polonicas voluntatem,
nisi iam mille argumentis perspectum haberemus vos non requirere
eiusmodi gratiarum actionem nec nos, etiamsi id vellemus tentare,
verbis consequi posse.
Deus itaque, ob cuius gloriam tot
molestias suscipitis et labores, reddet vobis sanctis servis suis
plenam mercedem et reportare vos faciet coronam immarcessibilem,
quam promisit iis, a quibus tantopere diligitur.
Quod ad tuas
literas privatim ad nos datas attinet, eas scito nos maxima cum
laeticia legisse, ex quibus vestigia illius paternae tuae in nos
benevolentiae perspeximus et non sine lachrymis gratitudinem
nostram testati sumus, quae proficiscuntur ex eo, quod plane tua
beneficia superant omnem praedicationem nostram.
Sed mi pater,
conservet te pater ille caelestis cum tota familia tua et hoc in
tuo corde confirmet, ut credas atque tibi persuadeas nos esse
atque fore, quod vixerimus, gratissimos; id ipsum si aliquo
argumento deus declarare concesserit, beatos ac felices ea in re
nos reddet.
Heidelbergae Lantgravium principem offendimus, qui a
Wirttembergensi duce redibat, sed tanta erat incommoditas, ut
filium tuum Christophorum alloqui ob ipsius occupationes non
licuit.
Vidimus tamen astantem ad mensam et inservientem principi
salvum ac incolumem.
Difficultas autem conveniendi in eo erat,
quod princeps subitum discessum parabat, qui quidem iam
discessurus erat pridie, nisi domina de Roya* (* hiezu a.R. die
Bem.
.......d.
Sturmi ...... vit) intervenisset, quam expectabat
integro die et  colloquio habito per horas aliquot noctu hora
ferme duodecime discessit.
Palatinus princeps summa humanitate ac
benignitate eandem est prosecutus.
Nos vero perspeximus simul
tanti principis clementiam, quam tu et assidue praedicare solebas
et optime de eo omnes sperare volebas, nec immerito: benigniorem
principem ego nunquam vidi.
Quod ad nova attinet, certum est ex Gallia, nam heri domina de
Roya recepit literas, Parisienses admisisse conditiones pacis et
stipendium quinque mensium militibus numerasse.
Milites Germani
in Lotaringia sunt, edunt, bibunt in Guisianorum bonis,
consumunt, quicquid est, ali        etiam pauperibus distribuunt.
Vos ibi certiora, non dubito.
Nos posthac, nisi a vobis
benignissimis dominis nihil speramus nos audituros et rogamus,
ut, si quas aliquando ad nos dare velis aut si aliquae ad me
pertinentes in vestras manus perlatae fuerint, eas Heidelbergam
in Xylandri aedes ad Polonum quendam Iohannem Lasicium mittes,
ille ad nos perferendas curabit.
Sunt praeterea hic Heidelbergae
comitis nostri ab Ostrorog filii, de quorum patre eiusque pietate
ac in ecclesiam dei amore absque dubio et ex me et ex multis
aliis audivisti.
Est enim vir, qui Christi gloriam tuetur ac ita
promovet in nostro regno, ut nullus in illis regionibus
inveniatur, qui potiores obtineat in promovendo regno dei partes.
Filii vero patri non dissimiles non vulgari pietate modestia
praediti omnique plane virtute ornati, tui imprimis
studiosissimi, ut maior natu (qui annorum fere 20 natus)
incensum se diceret praedicatione pietatis tuae ac reliquarum
sanctarum virtutum tuarum, ut diutius temperare sibi non posset,
quin ad te scriberet.
Spero te eos ea humanitate, si unquam ad
vos venerint, prosecuturum, qua soles omnes alios.
Interim si ei
rescripseris, maximo eum beneficio, ut video, afficies.
Caeterum
peto a te, mi pater colendissime, ut aliquando per occasionem
saltem ad dominum Ionvillaeum, si ad d.
Calvinum non licebit, de
me scribas, quod in ipso meo discessu eorum literae fuerint mihi
allatae, ad quas rescribere illisque gratias agere non licuit.
Verum ex itinere me diligenter scripturum pollicear, ubi vel
Marburgum vel Lipsiam pervenero.
Nam re vera ita sum occupatus,
ut id praestare iam aliquoties tentans non potuerim.
Imprimis
autem me excusatum esse velim apud clarissimos viros dominum
Iosiam Simlerum, Lavaterum, Wolphium, Gesnerum atque Halerum,
quibus respondere hinc Heidelberga non potui.
Tanta est illorum
in me propensio ac benevolentia, ut ingratitudinis notam effugere
non possem, si Marburcho pro illorum in me beneficiis gratias non
agerem.
Sed quid dicam? Tigurum mihi est omnis benignitatis
exemplar.
Dabo etiam aliquando omnem operam, ut d.
Iosiam tanti
laboris suscepti propter nos, propter me autem praecipue, nunquam
paenitudi capiat.
Interim salvere omnes a deo optimo maximo opto dominos meos
colendissimos, prudentissimam etiam uxorem tuam, filios filiolas
totamque familiam.
Datum Heidelbergae  24. maii 1563.
Facultas Heidelbergensis theologica est valde occupata in
scribenda apologia contra calumnias hostium Christi.
Dederunt
etiam quoddam breve scriptum ad ecclesias Polonicas in negocio
gentilicio.
Peto, ut aliquando literis suis praestantia tua
significet, num nostras literas Basilaea datas receperit una cum
libro Orichovii nostri, quem misseram.
           Addictissimus ac tui observantissimus Christophorus
Thretius.
Haec subito scripsi in ipso discessu; pueri nostri curru vehuntur
commodissime.
 . . . . ssimo atque piissimo viro . . . . . . . . o homini d.
Henricho [Bullinger]o, Iesu Christi servo, . . . . . . .
[T]igurinae ecclesiae episco[po vigila]ntissimo, domino et . . .
. . . . . . . . c]olensissimo.
Tiguri.

<nr>3520</nr>
<ae>Mathieu Coignet an Bullinger</ae>
<od>
Solothurn, 5. Februar (1561).
<vo>ZÃ¼rich StA, E II 368, 437. / Orig.
(Aut.)
S. Heri recepi literas, quas ad te mitto, cum libello, quem ipse devoravi.
Nuper ad te scripsi me existimare optimam occasionem Genevensibus oblatam ex regiis literis, qua se a calumniis purgent.
Sabaudie legatus hic triduo mansit, sperat senatum amplissimum Tigurinum sequuturum, quod Quinquepagici cum eo transegerunt.
Maturius expendet omnia.
Ea de re alias pluribus.
Per me non stabit, quominus honestissimum, salutare, christianum et utile foedus fiat inter amplissimum se[natum]
Tigurinum et Francie coronam, quod pene necessarium quis iudicare posset graves ob causas, quas in praesens taceo.
Ante dietam proximam te invisam.
Nunc quando non occurrit, quod scribam aliud, finem faciam te orans, ut salutes d.d.
Martirem, Galterum, generum et amicos alios cum senatu amplissimo.
Bene vale.
Solut[uri]  5. februarii.
                                              Tuus ex animo.
(v.a.Hd.)   Domino Henrico Bullinghero, ecclesiae Tigurinae pastori vigilantissimo.
^$Tigury.
Daneben von Bull's.
Hd.: "D. Matthaei Coignetii, legati regis literae."

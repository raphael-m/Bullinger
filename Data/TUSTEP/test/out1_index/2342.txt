<nr>2342</nr>
<ae>Gervasius Schuler an Bullinger</ae>
<od>Lenzburg, 5. März 1556</od>
<vo>Autograph: Zürich StA, E II 361, 359.
(Siegel...)</vo>
<dr> dr>
<re> </re>
<tx>S. Miseram ante aliquot dies memorialia in Apocalypsim, cum
sese michi offerebat nunctius certus, quem, quia inportune et
quasi pręter expectationem meam aderat, sine literis misi
propter festinum abitum non vacabat tempus scribendi. Si quid
erratum est, ignosce; nam certus michi adesset nunctius, nolui,
quod accommodato dederas, diutius apud me retinere, ne gratuitum
beneficium tedio redderetur inane. Valde me delectant tam
sanctę tuę cogitationes, mi Bullingere, inprimis propter miram
simplicitatem, qua tanta dei mysteria proponis ecclesię
Christi. Quis non libenter intelligenter, utinam etiam
obedienter illa audiret. Pręsens seculum meo iudicio valde opus
habet hoc tuo labore. Video enim inpia securitate quam plurimos
stertere, video praeterea non paucos pontificiorum nugis ita
dementatos, idque ministerio Sathanę, ut vel antichristum
pęnitus ignorent vel in privatum aliquem id monstri
transferant, in quo tamen habitat plenitudo Sathanę
corporaliter quique se tam apertissime prodit, ut vel lippis et
tonsoribus, ut dicitur notum esse deberet. Ego pertesus
nequitiam illius in hoc totus laboro in publicis etiam
contionibus, ut mei sciant et detecto fuco hanc bestiam liquide
agnoscant, ut, qui sciant diem domini prae foribus esse, quoque
se parent obviam Christo venturo iudici. Spero enim non
praeterituram esse hanc, quam degimus, aetatem, quin veniat
orbis redemptor suos ab omnibus vanitatibus liberaturus, ut
exutis omnibus naturę calumniis veste immortalitatis superni
dicamur. Quare ne pigeat nos suscepti laboris, dilecte frater,
quem scimus haud infoeliciter successurum esse in conspectu
domini atque omnia iuste iudicantis dei. Stabimus aliquando
procul dubio multa parrhisia ante dominum exprobraturi hostibus
nostris dei atque nostri laboris contemptum, quando audituri
sumus laetum illud <gr> </gr>: Venite benedicti patris mei etc.
Huc unice omnes nostrae cogitationes, huc omnia suspiria nostra
fide colliment etc. Audio abs te librum aeditum atque pręlo
exaratum esse, quem magno desiderio videre satago. Si quid
reliqui habes in Apocalypsim, obsecro, mitte, si tibi integrum
fuerit. Habes hic certum nunctium. Locarnensis ecclesia nuper
misit scriptum domini Ochini, quod edidit adversus Westphalum,
Hamburgensem theologum, si diis placet, satis acutum, strenue
pugnat, in acrem dico, pro stabilienda missatica nundinatione
aut servanda aut restituenda; interim ne tantisper me a concepta
veritatis sententia divellit, ut illius ineptissimis mendatiis
potius conforter in proposito. Tam veritas per se non opus
habens aliena toga inconcussa manet. Senatus Lentzburgensis ut
se facturum receperat, nondum plene constituit de stipendio meo,
sed in opere est, quod si perfecerit, perscribam otius. Scio
enim te nedum adflictionum mearum, sed et foelicitatis meae
laetum esse consortem. Ego cum uxore utcunque valeo; senectus
per se morbus est. Vale, amice incomparabilis, et si quid habes,
quod me scire cupis, saltem paucis perscribere; ego, si visum
fuerit deo cęloque propitio invisam te; dann ich kan nitt mer
one dich sin. Ora dominum pro me. Tuam uxorem et michi in domino
dilectam una cum tota tua familia nomine meo et uxoris meę
plurimum salutabis.
^$Date Lentzburgi 5. martii anno 1556.
^$Tuus Schuler.
<lz>[Adresse ...]: Ornatissimo viro d. Heynricho Bullingero,
Tigurine ecclesiae antistiti, domino fratri et veteri amico cum
primis observandissimo.

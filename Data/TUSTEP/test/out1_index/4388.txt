<nr>4388</nr>
<ae>Bullinger an Hans Rudolf Bullinger</ae>
(Zürich), [nach 1565].
Zürich ZB, Ms
F 37, 325. / Orig.
(Aut.)
S. Es wäre min begär, so du ein sunder schöns hirtzengehürn hättist, deß du wol embären möchtist, daß du mirs die tag ettwan, wenn du komlich köndist, schicktist.
Ich wolts in minem, Heinrychen und dinem namen rüsten lassen und es an ein ort verschäncken lassen, das dir ouch anmuͤtig etc. Demnach diewyl du
ein buͤchli hast, darinn der bättlerorden und die rodtwälsch grammatica, das hievor min xin, ich dir aber gäben, wolt ich gern, das du mirs lihist, das ich
dir bald wider schick etc.
Von gotts gnaden sind wir alle frisch, gott meere es, und ist gar nüt nüws.
Was von Baden kummen, weiß ich nitt, bin nitt ußgangen
onet in die kylchen gen predicen.
Gott mitt üch allen.
etc.
H[einrych] Bullinger.
[Adresse fehlt.]

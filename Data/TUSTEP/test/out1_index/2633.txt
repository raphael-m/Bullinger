<nr>2633</nr>
<ae>Johannes Haller an Bullinger</ae>
<od>Bern, 9. Juni [1557]</od>
<vo>Autograph: Zürich StA, E II 370a, 578.
(Siegel...)</vo>
<dr>Ep. Calv. 2645 (XVI, 508ff.)<dr>
<re> </re>
<tx>S. Proxime per fratrem nihil scripsi quoniam ipse viva
erat epistola. Interea tuas accepi, quibus quid tibi videatur
cum principibus Germanis agendum significas. Ego, quum
farellus et Beza hac redirent, cum fratre meo Biennam
profectus eram, ut ipsos non audiverim: sed Musculus omnia
mihi retulit. Vergerius quoque ex Geneva reversus nobiscum
atque cum senatu ea de re multis egit. Probaretur omnibus
nobis tuum consilium si spes esset principes haec curaturos.
Exstant doctrinae ecclesiarum nostrarum passim documenta
multa: sed quanti fiant, vel a principibus vel ab ipsorum
theologis, satis apparet. Mihi certe pacem (cuius tamen supra
modum cupidus et studiosus sum) cum illis hominibus nullam
promitto. Expertus enim sum Augustae et alibi quales erga nos
gerant animos. Itaque mihi nimium faciles videntur duo hi
nostri qui ex eo quod semel humaniter excepti fuere colligunt
universalem obtineri posse concordiam. Et metuo ne qua fiat ut
hac concordandi ratione denuo abducamur a simplicitate
veritatis, sicut prius quoque factum est. Scio enim multos ex
nostris plurimum ad hanc aspirare concordiam: sed metuo ne eo
nomine, ut hac ratione obtineant formulas quas velent ipsi
loquendi. Nunquam enim concordia fiet, nisi formulae
concedantur periculosissimae, quibus quum alio atque alio
sensu usuri simus, veterem habebimus contentionem. Vestra hac
in parte ecclesia tutior erit, quae prius per domini gratiam
nihil huius dissidii sensit. Sed mihi haec, dum nostras
considero ecclesias, hasce pariunt cogitationes. Et sunt de
senatorio etiam numero hic non insulsi homines, qui hoc et
suspicentur et metuant, praesertim si Galli huius concordiae
autores fuerint, qui priori etiam plus nimio intricati
exstiterunt. Ad haec ipsamet Basiliensis confessio, de qua
opinor te scribere, habet vocabula quaedam a Bucero et
Capitone obtrusa, quae postea declarari necesse fuit, ne quis
illis abuteretur aut in alium sensum, quam a nostris concessa
fuerunt, verteret. Nec dubito quin adhuc Basilienses sub his
vocibus suam tueantur opinionem. Scis etiam Bucerum et
Argentinenses voluisse ut vestri studiosi sub ea confessione
ipsis communicarent, et quid a nobis ad ea responsum sit. In
summa: Ich förcht immer man führe uns hinder das liecht. ad
haec habemus in academia illa Helvetica eum qui cum Lutheranis
conspirat, colludit, ministros illis mittit, confessiones
eorum recipere et probare iubet, apud eos concionatur, totus
illorum est, et tamen interea quoque noster esse videri vult:
a quo mihi hac in re maximopere metuo. Itaque non possem me,
meo iudicio, altius intromittere in hanc concordandi rationem.
si confessio una cum declaratione mittenda videretur, non
abnuerem. Sed quis hoc faciet? Prius communiter hoc esset
decernendum. Quod vero aliarum ecclesiarum iudicium sit ego
ignoro. si quid ergo nobis hic agendum videretur, significate
nobis et respondebimus in tempore. Sine senatus nostri
conscientia non velim neque auderem etiam quidquam hic
praesumere. Utinam hoc unum obtineri posset, ut cessarent
acerba et odiosa illa scripta et declarationes illae
amarissimae quibus sublatis non diffiderem de aliqua
concordia. Velim vero adhuc Philippi procedere consilium et ut
is tandem deo tribuens gloriam publice fidem suam profiteatur,
nec in finem usque animos multorum suspenderet. Audio illum
heidelbergam venturum. Haec de concordia illa quae me premit
valde, dum ipsam obtinere cupio et tamen non possum non timere
maioris discordiae seminarium.
^$Quod Anglos attinet, Leverus nondum rediit ad me, scripsit
tamen sperans Arovię ipsos recipi posse. Küngßfelden ipsis
dissuasimus ipsi; si möchtind liecht eim amptman uff den fu^%ß
trätten oder unwerd werden; ir sach wär hie alle us. Non est
ratio aliqua huius rei, scribunt vero Basilienses civibus suis
interdixisse etiam, ne quis deinceps Anglum aliquem recipiat.
Mirum, quid sibi haec duritia velit; utinam non religionis
quoque concurrat negotium.
^$Genevenses hic habuere denuo suos legatos, sed sine aliqua
agendi potestate sicut semper; itaque nihil actum est.
^$Min herren habend vor ettlich wuchen in alle ort gschriben
der ufwigleren halb, si zu^% warnen; dann wo si ergriffen, werd
man nach luth der satzung ab inen richten, daruff deß küngs
nammen abgforderet, das imm abgschlagen mitt gu^%ten fu^%gen.
Quid quaerat et meditetur, ipse cogita.
^$in Franckrych ist von hinnen gritten junkher Glade Meij.
^$Vergerius triduo fuit Genevę, antequam ad Calvini colloquium
potuerit admitti, id quod calvini nomini maximum parit apud
omnes invidiam.
^$marchionissa quędam ex Gallia his diebus huc venit, cui lis
est cum alio quodam principe de comitatu Neocomensi, ea hic
decidetur, et nisi commode agatur, periculum est, ne comitatus
ille in alienas perveniat manus et ecclesię ditionis illius
omnes evertantur, in quo efficiendo Solodorenses gnaviter
laborant.
^$Wie es mitt Biel stande, a Blaurero procul dubio habes. Der
bischoff hatt inen ein meijer gen; den wellend si nitt in rath
lon noch imm schweeren, der bischoff halte inen dann, was er
zu^%gseit. Timemus ergo ab hac parte quoque tragoediam aliquam.
^$Ex Italia nihil habemus novi, nisi quod Pedemontanos milites
fame, Neapolitanos vero lue quadam laborare ferunt. Circa
Argentoratum milites Gallo partim, partim Anglo regi passim
nomina dant; putant alii in Belgico rem gerendam, alii
Francofurtum obsidendum; sed incerta haec. Schertlinum Romam
contendere ferunt.
^$Lignariae fornaces hic nunc eriguntur Funcklio authore.
^$Alias nihil scio, quod scribam, nisi quod matrem meam ad vos
redeuntem tibi commendo atque etiam filium meum, quem cum illa
mitto. Salutant te Hallerus quaestor, qui per matrem tibi
caseum mittit (qui-mittit am Rande nachgetragen), d. Diesbachius, Hagius, Musculus et alii.
^$Bernę, 9. iunii.
^$Salvi sint d. Martyr, Gualtherus,
Bibliander, Lavaterus et alii generi tui.
^$Hallerus tuus.
<lz>[Adresse ...]: Clarissimo viro d. heinrycho Bullingero,
Tigurinę ecclesię pastori fidelissimo, domino et compatri
suo colendissimo et charissimo.

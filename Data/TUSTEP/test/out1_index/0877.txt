<nr>0877</nr>
<ae>Matthias Erb an Bullinger</ae>
Reichenweier, 30. August 1550.
Zürich StA, E II 361, 165. / Orig.(Aut.)
Gratia domini tecum. Filia Fabritii iam alteras matri
litteras mittit eo, quod
nullum a prioribus receperit responsum; orat vero tuam
humanitatem, dulcissime
Bullingere, propter Christum, ut tu ipse hasce matri
presentes auditurus, quid
petat; maternum animum facile flectes, ut puerum in tutelam
suscipiat, dum ipsa
bonorum consilio statum servilem in melius mutaverit. Ego ut
brevibus de illa
utcunque tester, nil aliud audio, quam ut ipsa optime apud
nobilem nostrum et
pręfectum inprimis, deinde in republica audiat;
commendata est omnibus propter
parentem, cuius in ecclesia ministerium apud plerosque
nondum oblivione deletum.
Si quid forte peccavit, iam icta procul dubio sapiet in
exilio et alienis
penatibus fructu maiori resipiscens. Status noster idem est
qui diu; in gratiam
Caesaris non sumus conscripti; utinam simus in favore
illius, qui est plenus
gratia et veritate. Heri accepi litteras a Norico quodam,
qui scribit 8. die
huius mensis Caesari, filio et Ferdinando Norinberge
hospitia esse designata et
nunc agere Monaci. Quod si verum, non erunt comitia, sed
sodalitia. Paucos
principes illic esse constat etc. Certo quoque fertur
civitatem Brunsvicensem
levia aliquot prelia sive conflictus cum duce Brunsvicensi
Henrico commisisse
atque nuper cives potitos victoria et centum ex nobilibus
ducis cęsos. Aiunt
rursum et redingretare et magnum conscribere exercitum et
mirabilia moliri.
Dominus malum hoc, quod tentat, in caput latronis convertat,
amen. Reliquę
civitates maritimę adhuc sui similes Caesareanum Interim
omnibus modis
proscribunt. Alia plura; forte veredarius in procinctu
stabat. Te cum familia
tua et fratribus et generis, item Pellicano, Bibliandro,
Gvalthero, optime
valere cupio. Salutant te nostri. Orate pro nobis sedulo,
amen. Raptim. Richenvillę  30. augusti 1550.
Tuus silicernius M[atthias] Erbius.
Viro pietate et eruditione insigni d. Henrycho Bullingero,
ecclesię Tigurinę
antistiti diligentissimo, fratri observando.

<nr>0980</nr>
<ae>Valentin Paceus an Bullinger</ae>
Leipzig, [Anfang Januar] 1551.
Zürich StA, E II 356, 105. / Orig.(Aut.)
S. Si redditae fuerunt omneis nostrae, nihil fere restat,
nisi ut vicissim de vestris quoque rebus, ecclesiasticis
praesertim, certiores nos faciatis. Quae sit papę
impudentia in tanta luce, vidistis, opinor. Quae caecitas
huius mundi principumque et quasi <gr>en tw ponherw olos
keitai</gr> praeter christianos et catholicos veros ne
suspicari quidem quisquam poterit. Episcopi nostrates
praesertim Numbergensis et Misnensis nihildum admodum pro
palam, sed Sidonius<f1>Michael Helding, Titularbischof von Sidon.<fe> nunc Morspurgensis clara et magna voce
factisque testatur sese omnia et singula, quę in usu
fuerunt apud catholicos fucatis aut interpollatis manifestis
vulgi, ut inquiunt, erroribus, non procerum
ecclesiasticorum, restituturum omnino. Hinc natali proximo,
cum vix advenisset et cum solenni protestatione omnium
ordinum et statuum contra, ipsum esset protestatum
exceptumque, praesertim ab Anhaltino, ne quid omnino contra
religionem praesentem et confessionem Augustanam tentare
vellet, nihilominus et chrysmavit quorundam magnorum in
repub[lica] doctorum etiam iurisperitorum liberos in
baptismate antea non ita unctos et confirmavit more suo et
miluere etiam voluit unctosque et rasos novos sacrificulos
creare. Hęc sunt inicia malorum, et iactat plenis buccis
se esse certissimum, quod illa et similia ex omnib[us]
catholicis veterib[us] contra novationes nostras omneis
probaturus asserturusque coram aequis iudicibus in concilio
quocunque sit semper. Huc, huc, mi Bullingere, si quid
omnino ex Gręcis veteribus Latinisque scriptoribus contra
istanc insaniam habes, communica, quaeso; nam et aquam
benedictam et exorcismum ac benedictiones ceremonias aliaque
ad unum omnia ex veteribus et probatissimis Gręcis
Latinisque catholicis patribus et conciliis contra
schismaticos et hęreticos omneis obtenturum et
triumphaturum gloriatur. Et mirum inter doctores etiam esse
foreque sine dubio quam plurimos, quos persuadeat hoc uno
mendacio. Rogo, si apud vos haberi possent ex Gręcis
Latinisque veterrimis quaedam <gr>anekdota</gr> forte aut
manuscriptalia, qualia nos cupimus et quae contra istos
facerent, quam maxime nos ut adiuves et precium in nundinis
Francfordianis indices, si possint haberi. Aut loca tantum
certa meliora transcribi cures quantocumque precio, quod a
nobis statim numerabitur iuxta tuam indicationem. Ignosces
equidem persuadeo mihi vehementissime etiam atque etiam quod
pro mea erga te pietate tam familiariter omnia velut in
sinum tuum et vicissim de me, quod de amicissimo et
observantissimo tui aeternum persuasum tibi habeas
experiereque, omnino volo proque mea mediocritate re ipsa
pręstabo semper. Bibliopola tuus Sermones tuos nondum
misit, sed contra Cochleum, ut antea scripsi, accepi. Et
indicari mihi velim, quid vicissim a me tibi <gr>kai
lwion</gr> iuxta Heriodi additionem transmitti velis
potissimum vel huc vel Wittenbergę vel Francofurti ad
Oderam aut Königspergi editum vel etiam bibliopolę in
nundinis semper Francofordensibus pecunię tantundem aut
quo[d]cumque modo caveritis; de his aliisque
omnib[us] ac singulis rescribe, quaeso, quam copiosissime
vel ante nundinas, si potes, vel certe, quandocumque habere
poteris, quib[us] recte des. Socinus vos omnes salutari
iussit et indicare, quod vivat et in literis quidem
studiisque optatissimis videlicet vestri memor semper. Vale
nosque, quod facis, pro tua humanitate pietateque redama et
rescribe. Datis ocyssime sub strepitu nundinarum
hybern[alium?] 1552 Lipsiae.
Aeternum tuus tuorumque <gr>Valentinos o eirhnaios</gr>
Occupationes non sinunt melius neque verbosius, ac ne
relegere quidem vacabat.
Viro dei magno et singulari verboque et opere scriptisque
immortalibus uni omnium praestantissimo d. Heinricho
Bullingero, Turigianae ecclesiae administro et episcopo
vigilantissimo, domino et amico suo aeterna veneratione
colendissimo.
Dem hern Bullinger.    Zurch.

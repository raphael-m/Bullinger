<nr>5110</nr>
<ae>Ulrich Campell (Durisch Chaimpell) an Bullinger.</ae>
Chur, 27. März 1571.
Zürich StA, E II 375, 859. / Orig. (Aut.)
Gr. III, 245 Exc.
S. D. P.  Rursus te, venerande pater, insulsis meis literis
interpello tuaque sancta studia interturbo (quod ut mihi
ignoscas te per omnia sacro oro), non quod ad priores
literas responsi aliquid a te extorqueam. Ut enim illae tua
responsione non sunt dignae, ita nec quicquam tanti in illis
continetur ponderis, quod ad respondendum te impellere
debeat, et libentissime praeterea provectiori tuae aetate
(utinam quam diutissime adhuc illa nobis provehatur),
venerandissimae isti inquam senectuti parco. Quod autem, ut
ad te nunc scribam, me movit, est, quod, quum inter d.
Thobiam Iconium et d. Ioannem Gantnerum, huius ecclesiae vel
urbis olim simul pastores ac inter se collegas, tantum non
tragica quaedam et inauspicata controversia nobis oborta
sit, quae in proxima haud dubie synodo a fratribus, reliquis
utique in Rhaetia Christum pure praedicantibus, sit
disceptanda dirimendaque, sint nonnulli non postremae apud
nos authoritatis necnon conditionis concionatores, qui me
alioqui ultro etiam huc propendentem adhortati sunt, ut ad
te scribam teque totius nostrae synodi nomine orem, qua
polles authoritate agas, quo spectatae raraeque pietatis,
eruditionis simul atque authoritatis vir aliquis istinc a
vobis ad proximam nostram celebrandam synodum cum agendi
authoritate mittatur, nominatim vel d. Heinrichus
Bullingerus vel, si id illi gravi ista aetate impedito minus
commode licuerit, d. Rudolphus Gwaltherus vel d. Ioannes
Wolphius aut denique d. Ludovicus Lavaterus, qui sua opera,
dexteritate atque authoritate non tam rem controversam
componere iuvet quam veritatis causam defendere ac
propugnare atque ad eo foeliciorem optatioremque
catastrophen, qua animorum offensiones quam potest
commodissime tollantur periculaque vitentur, illam tandem
perducere, atque quo aliae quoque, itidem non minoris
momenti forte res et quae non minus maturam consultationem
deliberationemque forsan quam superior requisiturae sunt,
rectius iustiusque dirimantur in .....
(Schluss von T. Schieß nicht abgeschrieben.)

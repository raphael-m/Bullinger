<nr>3935</nr>
<ae>Bullinger an Johannes Fabricius</ae>
Zürich, 18. April 1563.
Zürich StA, E II 373, 407. / Orig.
(Aut.)
Gr.
II, 441f.
R.
S. D.  Haec tibi bona fide remitto, simul etiam maximas tibi
gratias ago.
Et ut aliquid rependam, conditiones* (* -tionis!)
vel articulos pacis mitto, ita ut heri ex Geneva accepi.
Scribit
Beza Aurelia  29. martii admiraldum in deditionem accepisse omnes
in Normandia gentes, Brittones, Pictavos, Cenomannos, Turones et
reliquos cis Sequanam et instructum maxime equitatu et peditatu
ascendisse, ut Aureliam obsidione solverent; in itinere obviam
habuisse cursores, qui pacem factam nunciarint.
An vero haec pax ita sit accipienda, intelligo dubitare plurimos;
si quid certius accepero, faciam, ut noris.
Vale.
Tiguri  18. aprilis 1563.
Tuus Bullingerus.
Non est, quod tibi d.
Hieronymum Zanchum commendem, scio illum
tibi commendatissimum; habet is pacis Gallicae capita.
Miror, quid magistratus dixerit et quomodo acceperit literas
magistratus nostri, quibus commendavit causam Pellizariorum.
De tua quoque caussa cupio audire omnia.
Dicis: "Utinam modo alio
egissetis."
Ego vero dico nos, qui examinatores vocamur, pro more nostro te
nominasse inter deputandos etc., non autem iussisse, ut
magistratus noster scribat ad vestrum.
Nostrum non est illi
praescribere aut, quod decrevit, infringere.
Quid ergo egissemus?
Nulla nobis potestas mera est.
Et quod te nominavimus, arbitror
nominasse iustas ob caussas, ut ex priore intelligis scripto etc.
Praestantissimo viro d.
Ioanni Fabricio, Curiensis ecclesiae
pastori, domino colendo et fratri charissimo meo.
Chur.

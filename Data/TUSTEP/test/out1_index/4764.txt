<nr>4764</nr>
<ae>Bullinger an Tobias Egli.</ae>
Zürich, 7. Mai 1568.
Zürich StA, E II 342a, 532. / Orig. (Aut.)
Graub. III,  85 R.
S. D.  Extra ea, quae abhinc octiduo scribebam, nihil
memoratu dignum habeo, chare frater, nisi quod ea pacis
capita, quae tunc mittebam, supposititia esse autumo. Quae
primo misi, vera esse reor. Interim constat certo regem alia
quoque plurima promisisse proceribus, quae si praestiterit,
salvę erunt res. Has literis Ulissi nostro inscriptas,
quaeso, cures diligenter et valeas una cum tuis omnibus,
symmystis et communibus amicis nostris. Quia vero nulli alii
nuncii de morte Philippi tantillum nunciant, addubito et de
illa narratione, quamquam et dux Hessius Claronam scripserit
famam esse in Gall[i]a Philippum, regem Hispaniarum, esse
mortuum.
Vale iterum iterumque.
Tiguri  7. amii 1568.
Bullingerus tuus.
Praestantissimo viro d. Thobiae Eglio, Curiensis ecclesiae
ministro fidelissimo, fratri meo honorando et dilecto.
                                Chur.

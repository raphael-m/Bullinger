<nr>4287</nr>
<ae>Johannes Fabricius an Bullinger</ae>
Chur, 19. März 1565.
Zürich StA,  A 248. 2
Gr.
II, S. 583f.
"Postscripta.
  S. Gestern uff der nacht ist mynen herren von der statt schryben
zuͦkommen und warnung, wie das die Oberen Engadiner mit irem fändli uff
sygind und ettwan wyt verruckt, die Underen Engadiner ouch gemanet habind.
Consules convenire non potui; dan man erst in der nacht radt gehalten, und ist
myn h[err] Tscharner hütt vor tag in den Oberen Pundt verritten, unsere herren
die Eidgnoßen und andere des Obern Pundts ouch ze berichten.
Diß schryb ich,
wie ich's sonst uß vertrüwten raadtsfründen hab; kan ich, so wil ich mich zuͦ
mynem h[erren] burgermeister Ambrosy ouch verfügen.
Doch diß ist die summa
mit einander, das gott dise land straaffen wil; dan jungs und alts schryet, wir
habind's wol verdienet . . . .     -      Referam hic, quid a Friderico nostro a
Salicibus actum.
Der ist syner geschäfften halb ins Veltlyn verritten sampt synem
sun.
Hyezwüschen hatt syn gemeind syn huß ersuͦcht und so vyl (als sy
sagend) funden, das sy zuͦ dem anderen mal ins Veltlyn dem houptman
zuͦgeschriben, er sölle Fridericum gefängklich annämmen; dan sy gnuͦgsam
uff in bringen wöllind, das er ein landsverrätter gemeiner 3 Pündten sye (dan sy
gäbend für, er habe ettwas gegen den Venedieren gehandlet; das sy daahin
rächne[n]t.
Was thuͦtt Friderich? er verrytt uß dem Veltlyn uff Cur zuͦ.
Daa
vermeint yederman, er werdi sich mit rächt entschuldigen und ab der unbill der
synen klagen.
So geschwygt er desselben alles und setzt sich zuͦ gemeinem
Gottshuß, das man laßen geschächen, diewyl sonst kheine botten uß dem Oberen
Engadyn daa gesyn.
Und nachdem sich ettlich entschuldigend, staat er uff im
nammen syner gemeind und entschuldiget dieselb uffs best, so er kan, aller irer
ungeformter handlung halb und laaßt nütt dahinden.
Also wüßend unsere herren
die gesandten von den Eidgnoßen, die by aller handlung gesäßen, nit anders, dan
er rede die ding uß befelch syner gemeind (sind erst siderhar bericht worden, wie
es gangen), versächend sich uff die stattlich entschuldigung alles guͦtts.
In
glychem fal bländet sy j[unckher] Augustin uß Pergäl etc.
Und obglych Friderich
von Salisch also syn gemeind entschuldiget, so darff er dennocht nit heim
kommen, und so er käme, schlügind sy in ans voltherseyl, und hatt er sich
hyemitt by vylen frommen mit diser syner argwönigen handlung gantz verdaacht
gemacht.
Ita vides, quo loco res nostrae sint.
Franciscus Betus plura coram
dicet, si quaeris.
Nusquam tuta fides; des dings erfar ich all tag so vyl, das es ze
vyl etc.
  -      Siderhar bin ich zuͦ dem herren houptman ab Ramüß kommen,
dem sy daß schloß verbrant, der ouch diser tagen har kommen; hatt aber müßen
durch des keisers land und für Feldkirch anhin ryten.
Der zeigt an, wie hye oben
staat, das namlich der ab Nuders, ein keiserischer vogt, synen schynbotten hye
habe, der dan daamalen by ime stuͦnd.
Der sage, das er selbs gesächen das
fändli uß dem Underen Engadyn verrucken; tröuwend, die Münstertaler und
Buschklaver, so ouch in die französisch vereinigung bewilliget, mit gewalt
gehorsam ze machen, dannethin über die gepyrg ze rücken und vaarzuͦ eins
nach dem anderen ze zwingen.
Was nun beschicht, weiß gott.
Wir hand sonst
langest vyl verdient.
Gott erbarme sich unser.
Das ist das böst: es weiß niemand,
was zuͦ denen sachen ze reden etc.
und wem alliglich ze truwen."          -
Fabricius empfiehlt als Nachfolger für Guldibeck seinen Verwandten, der schon
seit einigen Monaten die Provisorstelle an der gleichen Schule versehen hat.
-      "Episcopus munusculum tuum optime consulit et sic, ut rescripturus
fuisset, nisi in febrim incidisset.
Quod ad meum scriptum, multa contra Hispanos
dixit et fassus est me nulla honesta ratione tacere potuisse.
Non est, quod ab
ipso quid timeam.
Curiae, 19. martii, anno 1565.

<nr>0052</nr>
<ae>Ambrosius Blarer an Bullinger</ae>
<od>Konstanz, 10. März 1548</od>
<vo>Autograph: Zürich StA, E II 357, 312</vo>
<dr>Bl. II, 688f.</dr>
<re> </re>
<tx>
Marcellus vero suis literis, uxor autem iam coram sic nobis indefatigabilem
laborem tuum in se iuvandis depraedicarunt, ut nihil supra utque non habeam,
unde pares officiositati tuę gratias agere, non enim dicam referre possim.
Spero autem istos homines ita se tibi probaturos, ut pęnitere te illius
indefessae operae tuę nunquam possit, id quod ut faciant qua possum
diligentia et sępe et diligenter istos exhortabor. Marcellus stomacho est,
fateor, paulo irritabiliore ac ira facile incandescit, at facile item placatur;
cętera valde pius mox etiam post istam animi impotentiam admoneri se et
christianice obiurgari sustinet.
^$Pro munere tuo vere egregio, quod multis et variis iisque magnificis
superioribus tuis erga me beneficiis addere voluisti, gratias itidem magnificas
referre me opportebat; verum quum omni iam occasione gratificandi tibi
destituar, animum tamenlonge gratissimum usque conservare sic omnibus modis
studebo, ut primam quamque occasionem, quę affulserit, mordicus sim
apprehensurus nec prius dimissurus, quam vel aliquousque largissimę illi
munificentię tuę respondeam.
Interea vero, dum istuc paro, benignissimum patrem in cęlis per filium suum
Christum summis votis comprecabor, ut de suę benedictionis thesauro te
tuosque omnes locupletare hic nunquam cesset ac ęternum deinde conservet.
Legam incredibili voluptate, ubi primum iam Marcelli uxor, quę mecum fuit
diebus aliquo multum negocii exhibens, abierit.
^$Nostrę res nihilo meliore loco sunt, quam nuper fuerunt, fortassis etiam
peiore, quod quidem ad Caesaris et regis animos pertinet. Faxit rex noster
Christus, ut a suo illo favore, quo solo tutis nobis esse licebit, nunquam
excidamus! Granvella hat kurtzlich zuͦ Augspurg zuͦ ainem guͦten mann, der
inn unser halb angesprochen hat, gesagt, er welle im in siben oder acht tagen
wol anzögen, wie es unser halb stande und was man von unß haben welle; allso
wartet man uff solichs. Der lieb gott welle, das es etwas guͦtz werde!
^$Es wirt zuͦ Augspurg gesagt, wie der jung printz uss Hispania zuͦ Genua
ankommen und yetzund mitt dem duco de Alba nitt fehr seye. So er herauß komme,
werde man im des konigs in Franckreych schwöster vermechlen.
^$Scripsi ad te per N. Fischer, puerorum doctorem apud Rordorff, nec dubito, quin
iam eas literas acceperis; misi autem et Schöneri epistolam tibi inscriptam. Es
wirt her geschrieben, man habe den predigern zuͦ Augspurg zuͦ gemuͦtet,
das sy in der kirchen ain chorrock anstossind; item, das man in yeder kirchen
ain crucifix uffrichte; aber die prediger, sonderlich der Meuslin, haltind sich
gantz wol. Der herr gott verlich hertz und gnad, das die religionsach uffrecht
blyb!
^$Germanus meus frater cum Conrado Zviccio meaque domo diligentissime te salutant
tuasque apud dominum efficacissimas interpellationes unice cupiunt. Saluta
sanctissimam tuam coniugem cum omnibus fratribus et amicis. Bene vale, mi
venerande pariter et charissime frater, et pio tuo seduloque patrocinio domino
nos christianice commenda.
^$Constantiae sabbatho ante Lętare 1548.
<un>Tuus Ambrosius Blaurerus.
<lz>[Adresse:] Praestantissimo viro D. Heinricho Bullingero, venerando suo
longeque omnium charissimo fratri.

<nr>2011</nr>
<ae>Johannes Calvin an Bullinger</ae>
Genf, 18. September 1554.
Zürich StA, E II 368, 20. / Orig.
Ep.Calv. 2011 (XV, 232f); englische Übersetzung: Letters of Calvin III 74f, Nr. CCCLXV
S.  Quum mihi nudiustertius a Morellio nostro literę
tę
redditę essent,  commodum se obtulit hic nuncius, per
quem
te certiorem facerem eas mihi fuisse gratissimas. Sed
obstitit adversa valetudo, quę me in lecto hoc mane
detinuit, quominus tibi rescriberem, ut statueram. Etsi
autem iam nuncio excusaveram, pauca tamen verba effutire
malui quam illum prorsus inanem dimittere. Brevi mittam
Consensus nostri defensionem. Sed iam mature denuncio,
scriptum fore nec exacte politum, nec magni laboris: ne quid
forte tibi pręclarum spondeas.
De rerum nostrarum statu nihil scribo, nisi quod dubii adhuc
pendemus: quod per nostrorum socordiam improbis ludere non
minus proterve quam impune liceat. Interim a vicinis nostris
plus quam atrociter proscindor. Nam agri Bernensis
concionatores me hęreticum papistis omnibus deteriorem
pro
suggestu proclamant. Ac quo quisque petulantius in me
bacchatur, eo plus sibi favoris et pręsidii comparat.
Quia
satis expertus sum, nihil a fratribus nostris sperandum
esse, quos iniurię istę afficere debuerant, tacitus et
quasi mutus quiesco. Nec per me stabit, quominus improbi se
expleant, atque etiam invidi saturentur. Interea respiciet
dominus cęlo et vindicabit. Vale, ornatissime vir et mihi
ex animo observande frater. Saluta meo nomine d. Pellicanum,
d. Gvaltherum, Zvinglium, generos, uxorem et familiam.
Dominus vos omnes custodiat, gubernet suo spiritu et omni
benedictionis genere persequatur. D. Carolo Molinęo non
respondeo, quia paulo ante scripseram. Non parum vereor, ne
bonę causę patrocinio eius obsit morositas. Iterum
vale*
(*a.R.: valle od. valde). Collegę mei et complures amici
vos reverenter salutant. Genevę  18. septemb. 1554.
Ioannes Calvinus tuus.
Eximio Christi ministro d. Henricho Bullingero Tigurinę
ecclesię fido pastori fratri et symmystę colendissimo
et integerrimo.

<nr>2854</nr>
<ae>Johannes Fabricius an Bullinger</ae>
<od>
Chur, 27. Dezember 1557.
<vo>Zürich StA, E II 375, 506. / Orig.(Aut.)
Gr.
II, 45f.
Exc.
S. Superiori septimana (reverende in Christo pater) nihil ad te scripsi nec literas tuas remisi nec pro tuo officio, quod tamen debui, gratias tibi egi propterea, quod d.
Philippus collega meus se scripturum et meam quoque causam acturum mihi pollicitus esset.Sed idem postea mihi retulit nescio quo errore factum esse, ut literas tuas, quas suis inclusas arbitraretur, in mensa postmodum repererit.
Nunc ergo eas ipsas (reverende pater) tibi remitto et, quod tam facilem te nobis praebes, gratias,
quod debeo, habeo maximas.
Multa apud nos nunciantur prodigia, de quibus si quid comperti et explorati habuero, ad te perscribam diligenter.
^$In Engadina res ad seditionem spectare visae sunt, quare senatus noster duos sui ordinis ablegavit, qui se arbitros gererent mediosque interponerent.
Ii ipsi 19. decembris ad nos reversi sunt et narrant quaedam mira ab idoneis et fide dignis testibus in Engadina accepta, noctu scilicet in quibusdam locis non sine indigenarum terrore summo exaudiri
horrendos sonitus veluti nivium conglomeratarum (louwinen) et maximo cum fragore impetuque sese de montibus praecipitantium, mane autem ne vestigium quidem apparere.
In aliis locis quadrigarum sonitus rotarumque crepitus similiter exaudiri, glych als ob ein huffen wagen mitt einanderen dohar farind, also auch das ettlich lüt fürhin geloffen syend zuͦzelougen, habind aber nüt gesächen.
Quid quod sunt, qui colludentes daemones et numero quidem tres in tectis quorundam inter se mutuo colludentes a
se conspectos esse affirment.
Haec quidem omnia ita trado, ut a legatis accepi; ego nihil certi affirmare possum; sed qui postea ex Engadina ad nos venerunt, d.
Gallicio collegae eadem nunciarunt ipsa.
Ultimas tuas literas inspicere et legere magna mihi fuit voluptas; ex iis enim perspexi cum tuum in me amorem, tum singularem etiam prudentiam.
Certe animi nostri nonihil coaluerunt.
Verum quidem est: principio causam Pontisellae acrius egi, quod animadvertissem modestia me nihil effecturum
fuisse.
Nunquam tamen, quod ego sciam, arrogantius aut elatius me gessi; bonam tamen causam constanter defendi.
Nunc per omnia nobis inter nos bene convenit.
Deus faxit, ut haec nostra concordia sit ex utilit(at)e ecclesiae, quae apud nos non mediocribus augescit incrementis.
Uff den hüttigen tag hatt ein grosse gemeind im Brättigeuw begäret durch die consules an mich, das ich mitt irem willen und erloubnuß ynhin komme und ein predig by inen thüge.
Vermeintend die guͦttwilligen, sy wöltind das
gantz thal uff ir syten mitt der hilff gottes bringen.
Dise gemeind aber, in deren ich solte predigen, ist bißhar uff der mäß gesyn.
Hierinnen wil ich mitt deß raats verwilligung und rhaat handlen etc.
^$Nova cupis scire, quae apud nos nulla aut pauca sunt.
Apponam tamen, quae habeo, et simul authores addam, quo facilius de singulis iudicare valeas.
Bellum Ferrariense recrudescere dicitur.
Dux Albanus copiis Caesareis praefectus est.
Veneti quoque in armis sunt; Ferrariensi enim subsidio
miserunt (ita fertur) 6000 milites.
Ferrariensis intra suas munitiones se continet; ducis Ferrariensis fratris, qui nuper hac in Galliam transierat, reditus in expectatione est.
Is partes sequitur Galli et nuper quidem a rege Gallorum in ordinem divi Michaelis (is enim, ni fallor, regius ordo est) cooptatus est, insuper 5000 annuis coronatis donatus.
Ducis de Nevers filius in uxorem duxit filiam principis de Longovilla; eiusdem ducis de Nevers filia desponsata creditur principi Germano, Ioannis
Friderici Saxonis olim capti filio.
Item ducem Lotharingiae regis Gallorum filiam uxorem duxisse fama est.
Haec ita ad legatum perscripta esse legati intimus, Aurelius N., qui aliquando vobiscum Tiguri fuit, Rhodius miles, mihi sancte affirmavit; sed idem in haec verba consulibus quoque narravit.
 -    Unserer knächten halben in Pycardij ist gar still.
Die keiserischen gebend uß, sy syend uff ein nüws geschlagen; legatus negat.
Certe quicquid rei est, videntur aliquid cladis accepisse.
Dux enim
Guisius cum maximo apparatu bellico, cum tormentis et pilis nec mediocri militum manu ad reliquas copias in Pycardiam dicitur profectus et id quidem nuperrime, de quo et legato significatum est.
Quae res suspicionem mihi movet aut Gallos laborasse aut cladis aliquid accepisse; de eo tamen ipso ex te potius verum experiri libet.
Ferrariensis frater Hetruriae dicitur a rege praefectus.
Rex novum et tumultuarium militem in Pedemontem mittere dicitur.
Haec omnia ex legato, quae an vero sint, tibi
diiudicandum relinquo.
Vale, pater reverende, et haec in praesentia boni consule nosque, quod adhuc facis, amare et fovere perge.
Consules nostri, d.
item Philippus et Pontisella tibi tuisque plurimum dicunt salutem.
Salvere ex me iubebis coniugem tuam, matronam honestissimam, et omnem simul familiam cum generis tuis, viris doctissimis.
Vertente septimana deo volente ad te et d.
Gvalterum copiose scribam et id quidem iussu consulum; nunc ea materia prolixior fuit, quam ut commode hisce literis
potuerit inseri.
Vale, pater reverende.
Curiae 27. decembris anno 1557.
Ioannes Fabritius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti fidelissimo, d.
patrono et mecoenati suo plurimum observando.
                                                                                                 Tiguri.

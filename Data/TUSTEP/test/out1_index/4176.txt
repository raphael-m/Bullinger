<nr>4176</nr>
<ae>Johannes Haller an Bullinger</ae>
Bern, 15. Juli 1564.
Zürich StA, E II 370a, 325f.
/ Orig.
(Aut.)
S. Rarius sane scribo.
Id vero saepenumero mihi praeter animi mei voluntatem contingit; fit enim saepe, ut toto mense vix unus aliquis, quem quidem ego sciam,
ad vos proficiscitur, sicut et hoc proximo mense factum est; literas vero alio si mittam, periculum est, ne intercipiantur aut minus diligenter curentur.
Et hoc
ipsum solere vobis non raro contingere, argumento sunt praesentes illae tuae ad d.
Bezam scriptae; illis enim adiunctae erant aliae a te et a fratre meo ad me
pertinentes scriptae 9. martii; has vero ego tertia demum huius mensis iulii ex Basilaea missas accepi; vides ergo, qua diligentia curari soleant.
Idem credo
meis quoque interdum contingere; noli ergo de me quicquam superstitionis malae concipere, quasi minus te quam antehac diligam; scis, erga te qui sim et qui
fuerim hactenus; idem ero etiam perpetuo.
Et qualis tu erga me sis, ex eo colligo, quod meas tantopere desideras; nisi enim me amares, meas non ita
concupisceres.
Possem vero assignare multas alias rationes, cur rarius scriberem, utpote quod fratrem, cui tumultuarie interdum scribo, omnia tibi communicare
volo et bis eadem scribere molestum est, tum quod non libenter incerta scribo, item quod non semper omnia, quę hic fiunt, scire possum (solent enim a
magistratu nostro omnia hic secretissime fieri), et pudore saepe ab inquirendo prohibeor, ne<gr>polupragmosunHs</gr> (cuius nomine multi fideles ministri male
audire solent) vitium nostris inprimis exosum incurrere videar, unde etiam non sine periculo, quae interdum scribo, scribo.
Tamen, quicquid huius sit, nihil
sane scio, quod vos hactenus celaverim omnium, quae quidem scire potui et quae ut sciretis expedire videbantur.
Sed missa isthac faciamus.
          Quod ad
has, nolui eas d.
Bezae mittere, cum ita pridem scriptae sint, ne eas putet mea negligentia tam diu fuisse retentas; siquidem ergo eas mutare aut adhuc mittere
placuerit, fac.
Ego, quod miseris, summa diligentia curabo.
So vil aber unsere saffoische handlung antrifft, so ist es nun fast am abtruck, und achten, es werde diß wuchen gohn; dann uff den 25. iulij söllend min herren
zuͦ Camerach dem hertzogen und der hertzog hie minen herren antwort geben über die gestelten mittel zuͦ News der religion und der statt Genff halb, und
versen mich gentzlich, die sach werde sich zum friden schicken.
Der religion halb söllend die, so restituiert werdend, aller dingen bliben bi der lehr und
reformation, wie sis jetz hand, bis uff ein allgemein, fry, christenlich concilium, darinn allein uß heiterem, bloßen wort gotts erkennt werde, was die warheit
sige.
Die statt Genff sol aller dingen versicheret sin, das weder der hertzog noch die sinen inen nützit gwaltigs zuͦfügen noch durch andere zuͦgfuͤgt
werden zuͦ laßen solle, sonder, was ansprach er an si oder si an inn haben möchtind, das das in der früntlikeit oder, wo das nitt sin möchte, mitt einem
unparthijschen rechten betragen werde, das inen auch der hertzog in sinen landen allen feilen kouff zuͦlaße und da nützit versperre.
Deß ehwigen burgrechten
halb, das si mitt minen herren gmachet, sölle das gentzlich bliben und bston, der hertzog möge dann mitt recht darbringen, das si sölichs zuͦ machen nitt
gwalt ghept habind.
An disem letsten artickel hatt es sich lang gstützt; denn man das burgrecht simpliciter hatt wellen bhalten; es hatt aber nitt mögen sin; da
ist der anhang darzuͦ kon.
Ich verston aber, si habend ire guͦten bullen und fryheiten darumb, das si es wol habind mögen thuͦn, und sige deßhalb an dem
artickel kein gfar, deßhalb ich achten, es werde nun abgon; dann min herren, die ußert der statt sind, sind uff künfftigen montag all beschriben hie zuͦ sin.
Da wirt man in der sach handlen.
Hiezwüschend sind die landßgmeinden allenthalb uff der landschafft imm tütschen land gehalten worden; deren sind 39. Die habend
all ir antwort und bscheid der sach halb in gschrift geben muͤßen; die sind gester all vor rath verhört und findend sich darin dryerley meinungen: Die erste,
und die das mehr, hatt bi 20 gmeinden; die ratend minen herren, das si nach friden stellind, und diewyl die Eidgnoßen so vil darinnen ghandlet, das man si nitt
entehre, sittmal minen herren so ein großer teil landß blibe und die übrigen bim glauben erhalten werdind.
Die andere hatt bi 13 gmeinden; die setzend minen
herren alle sachen heim, wend weder diß noch jhens raten: min herren habind bißhar wyßlich und wol regiert und si in guͦtem friden erhalten; derhalben setzind
sis irer wyßheit heim; was inen hierinn gfalle, dabi wellind sis mitt lyb und guͦt helffen hanthaben.
Die übrigen wellend nitt, das man dem hertzogen ein
schuͦh ertrich umbhin gebe; sonder, wie mans mitt dem schwert gwunnen, also sölle mans darmitt erhalten.
Gipt also vil disputierens der sach halb auch uff der
landtschafft.
Aber es ist nun am entlichen abtruck; gott geb, das es wol grate! Mich turend sonst die guͦten lüth übel, so wider under den hertzogen
muͤßend; ich weiß imm aber nüt zthuͦn, dann gott zbitten, das er ir schirmer sige und das si ein fermentum sigind, darus das evangelium dem hertzogen in sin
gantzes land kömme.
So die artickel zbeden syten angnon, wirt mans den Eidtgnoßen widerum zwüßen* (* z gestrichen) thuͦn; die werdend denn dise artickel den
übrigen, so vorhin gstellt sind, inserieren und den friden bschließen; da wirt man inen aber muͦten, das si dannthin das land, so blipt, auch in punnt kommen
laßind und ufnemmind.
Da welt ich gern, das sich Zürich nitt unwillig erzeigte; dann es wurde gar vil guͦtes willens machen.
So verston ich, das die andren
Ort sich vast guͦts willens mercken laßind; dann man fragt der sach also über und über nach.
Nüwer zytung halb sonst weiß ich nüt bsonders.
Man sagt für gwüß das, das der küng von Leon gen Villa Francka mittsampt dem hof von wegen des sterbens, so zuͦ
Leon mechtig inbricht, verruckt sige.
Am 22. iunij ist der hertzog von Saffoij zuͦ Camerach ingritten mitt 800 pferden.
Am 3. iulij ist er zuͦ Leon ingritten, da imm der küng und küngin engegengritten bis gen Monbella uff ein welsche myl.
Man vernimpt sonst von keiner kriegßrüstung nüt.
So schribend auch die von Genff, si hoffind die sachen werdind bas abgohn, dann si sich hettend ansehen laßen;
begärend doch nüt dest minder, das man inen 50 man rüste zum zuͦsatz, so es von nöten sin wurde.
Man wil aber noch nitt dran, damitt man nieman zum krieg
anlaß gebe.
Von den Tütschen, so in Italiam ziehend, vernimpt man nüt wyters, dann das si uff Genuam zuͦziehind, und sagt man, Philippus welle si wider den Türgken
bruchen.
Zu Leon ist ein englischer herr bim künig gsin mitt 60 pferden uff der post heruff gritten und da den friden und punnt mitt imm in S. Johans kilchen bschloßen,
doch zuͦ keiner mäß wellen.
Der unseren ettlich, so zuͦ Leon gsin, habend inn mitt dem künig sehen eßen; der künig ist oben am tisch gseßen, er unden an
einer tafel; hatt keiner mitt dem anderen nie kein wort grett.
Hae sunt amicitiae, haec foedera regum! Gruͤßend mir min herren beed burgermeister, auch üwer
hußfraw und volk alles sampt allen lieben herren und bruͤderen.
Üch gruͤßend vast her schultheß Steiger, j[unker] Niclaus von Dießbach, her seckelmeister
von Grafenriett<f1>Niklaus von Graffenried.<fe>, her von Mülinen; der ist vorgester heimkon, dann er und her Manuel habend, nach dem si von Baden kon, die gmeinden imm Ergöw vor inen uffher
gehalten.
Her seckelmeister Haller und her venner imm Hag, die huͤtend bed der stuben, mögend nienen hin me kon.
Min schwäher auch und üwere schwäger, die
Zähender, laßend üch vast gruͤßen.
Marguard Zähender, der jung, hatt sich kurtzlich verehlichet mitt mines schwagers Batt Herporten tochter.
Fraw Frischi[n]gin sampt iren sünen und töchteren läpt wol und lat üch auch vast gruͤßen.
Datum Bärn den 15. iulij 1564.
Tuus perpetuo I[ohannes] H[allerus].
Ich muͦß disen brieff auch ins Ergöw schicken gen Birwyl, das ich sonst kein bottschafft han.
Clarissimo viro d.
Heinrycho Bullingero, Tigurinae ecclesiae antistiti fidelissimo, domino suo honorando et compatri multis modis charissimo.
Zürich.
M. Heinrych Bullingeren.

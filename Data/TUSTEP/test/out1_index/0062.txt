<nr>0062</nr>
<ae>Oswald Myconius an Bullinger</ae>
<od>Basel, 20. März 1548</od>
<vo>Autograph: Zürich StA, E II 336a, 286 (neu: ...)
(Siegel....)</vo>
<dr>Ungedruckt</dr>
<re>Regest
</re>
<tx>S. Hic est Hispanus; fuit aliquamdiu apud Dryandrum,
nunc reliquit; multa bona audivit de vobis, voluit itaque
videre coram, quos commendare tantopere audivit. Quęso
te, ut ipsum habeas commendatum. Commendabis eum quoque
Hoppero et uxori eius pientissimis vel meo nomine; noverunt
inter se ab aliquanto tempore; gratior itaque erit
commendatio eius. Forsitan ad tempus apud nos manebit. De
Dryandro audies, quae haud expectasses. Contulit mecum
diutius, voluit proficisci Constantinopolim, quia in
Germania non esset locus sibi; tandem ivit Argentinam et
duxit uxorem iturum in Angliam.
^$Cęsarem aiunt dimisisse principes per menses duos hac
conditione, ut redeant denuo vocati in locum, quem
designaturus sit. Arbitrantur hunc Argentinam esse. Interim
de lingno bibiturum Guaiaco<f1>Lignum Guajacum, Harz des
Guajakbaums.<fe>, ut iterum aliquid agere, quod molestum sit
Germanię, possit. Givitates reliquas maritimas putatur
invasurus, Bremam, Magdenburgum et Braunschwigam cum sociis
aut munituru Brabantiam, ne invadatur ab aliis.
^$In Anglia succedunt adhuc omnia. Bernhardinus et Petrus
Martyr illic sunt in precio. Evocatur Emanuel<f1>Tremellius.<fe>, Iudęeus
aliquando, ut doceat ibi Hebraice; evocantur et alii quidam
de ecclesia et schola Argentinensi, ut his immineat
periculum. Non mirum, si docti et boni viri omnes aufugerent
Cęsare illic instituente morari vel ad breve tempus. Quam
pie factum esset autem istud, iudicare puto non esse
difficile.
^$Nihilominus tamen a Cęsaris tyrannide sic homines
urgerentur. Bucerus speratur nunc rediturus domum; verum qua
hominum gratia sit excipiendus, dicere non valeo. Rumores
circumferunt, quod vehementer mihi dolet, nec tamen, quid
sit, revera possum intelligere intellecturus forsitan,
postquam transactum fuerit.
^$Vale in domino cum tuis et Gvalthero.
^$Basileae 20. martii anno 1548.
<un>T(uus) Os(valdus) Myco(nius).
<lz>[Adresse] D. Heinricho Bullingero doctissimo,
Tigurinę ecclesiae antistiti dignissimo, fratri in domino
venerando suo. Zü(rich).

<nr>1114</nr>
<ae>Pier Paolo Vergerio an Bullinger</ae>
Chur, 1. Juni 1551.
ZÃ¼rich StA, E II 356, 427f.
Gr. I,  202.
Orig. (Aut.)
Vir clarissime, quum ad sinodum venissem, affuit unus ex
fratribus, qui binas tuas mihi reddidit literas, atque his
respondeo. Nondum in vincula sum coniectus; sed parum
abfuit. Interim proscindunt me papistae, quantum valent
maxime. Deus bone, quot accumulant mendacia! Inter caetera
spargunt me non evangelii causa ex Italia eiectum, sed ob
scelera atrocia. Sunt, qui me instigant, ut hos mendaces in
ius vocem, quod non faciam; neque enim hoc convenire viro
proffitenti, quod hic* (* a.R.: hoc!) proffiteor, existimo.
Non deero tamen interim honori ministerii mei, at alia
aggrediar via, non iudiciaria. Venissem modo recta ad vos;
sed me adhuc retinent implicitum magna et gravia negotia,
quibus me brevi explicabo. Profugit nuperrime alius bonus
frater e sentina papismi et non modo pietate et doctrina,
sed splendore familiae praestans, nempe ex comitibus
Martinengi. Audio dilatam esse celebrationem conciliabuli ad
kalendas septembris, spero etiam ad Graecas<f1>Adagia, 1, 5, 84 (LB II 284).<fe>. Multi
suspicantur magnum bellum ob Parmam exoriturum. Rogo te:
nuncia meo nomine d. Michaeli bibliopole, ut, quanto possit
citius,  mittat ad me bibliam Germanicam compactam in magna
forma. Afferam ego illi pretium. Ubi nactus fuerit certum
nuncium, det illam huc ferendam ad d. Galitium, qui eam
Vicosopranum curabit. Saluto omnes fratres ex animo.
Curiae, kalendis iunii 1551.
Vergerius.
Clarissimo viro d. H[enrico] Bullingero.

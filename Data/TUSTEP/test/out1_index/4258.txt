<nr>4258</nr>
<ae>Girolamo Zanchi an Bullinger</ae>
<od>Chiavenna, 20. Januar 1565</od>
<vo>Zürich StA, E II 356, 802. / Orig.
(Aut.)</vo>
<dr>Gr.
II, 564. R.</dr>
<re>Regest</re>
<tx>Observande pater, dolui, gratulor, veniam peto.
Quantum doloris animo caeperim ex tuo morbo, qui te ad fores usque mortis perduxerat, et ex obitu tuorum atque
inprimis honestissimę et mihi etiam observandissimae coniugis tuae, neque possum explicari neque, quod non expediat, volo.
Quorsum enim pręteritum et tibi
et vero etiam mihi renovem dolorem.
Hos unum tantum non possum tacere me, cum audivi de tuo etiam obitu, ita fuisse nescio quo pacto perterritum et fere
exanimatum idque propter ecclesiam Christi, cui videbam omnes eripi imperatores, ut, etiamsi non ita multo post intellexi vanum fuisse rumorem, non potuerim
tamen cito et facile ad me redire.
Nunc deo sit laus, quod non minori iam sum laetitia affectus propter tuam perfectam valetudinem quam antea propter morbum et
de obitu etiam falsum rumorem tristitia atque dolore.
Quod igitur ita convalueris, ut ad munus etiam tuum obeundum redire potueris, non tam tibi et tuae
ecclesiae et fratribus omnibus gratulor, quam mihi etiam gaudeam.
Faxit dominus, ut diu nobis vivas et toti ecclesiae dei.
Quod vero non citius meum hoc fecerim
officium et gratias etiam egerim pro tuo libello, etiamsi possem aliquas adferre excusationes, malo tamen uno christiano verbo uti: "Ignosce" quam multis
Ciceronianis et ea re saepenumero vanis ex omni culpa me eximere.
Omnia in libello placent; sed tua modestia perplacet.
Quid ille alter testificatur suis<gr>
loidoriais</gr> et barbaris contumeliis post impiam doctrinam quam se agitari a furiis et forte etiam traditum esse in reprobum sensum? Cetera valemus hic
omnes, et omnino idque iampridem remisit pestis dei certe beneficio et misericordia singulari.
Mortui sunt in hac parva nostra dioecesi supra mille circiter
quadringenti, Argentinae, ut ex literis accepi, usque ad initium novi anni trecenti supra quater mille.
Noster Ulysses Martinengus gravissime fere ad mortem
usque ex febre laboravit; brevi, ut scribit, ad nos redibit.
Quae de Occhino spargantur per Italiam, intelliges de meo affini Laurentio Limacio. Foedus etiam
retulit factum esse inter pontificem, Venetos, Gallum, Florentinum et Ferrariensem.
Hispanus etiam procul dubio aegre feret, quod nostri foedus cum Gallo
inierint et se reiecerint idque cum contumelia, ut audio, et iniuria.
Dominus igitur custodiat et suam servet ecclesiam.
Vale, optime pater, et fratribus salutem meo nomine.
Salutat te maxima cum gratulatione tuus Fridericus.
Clavennae  20. ianuarii 1565.
<un>T[uus] Z[anchus].
<lz>Observandissimo patri d.
H[enrico] Bullingero.
              Tigurum.
[Nur Unterschr.
u.
Adr.? aut., d.
Üb.v.
Friedrich geschr.]

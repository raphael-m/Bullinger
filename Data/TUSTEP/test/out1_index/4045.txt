<nr>4045</nr>
<ae>Johannes Fabricius an Bullinger</ae>
Chur, 1. November 1563.
Zürich StA, E II 375, 773. / Orig.
(Aut.)
Gr.
II, 467f.
R.
S. Tu vero (reverende in Christo pater) nimis copiosus es
scribendo inter tantasque tuas occupationes; itaque excusatione
apud me plane non opus erat.
Ago tibi immortales gratias, qui
omnia communicaris; sed tamen scripta tua nunc remittere non
potui, propterea quod nuntius intempestive ea attulisset, mittam
tamen proximo mercatu aut tempestivius, si sunt, quibus commode
dem.
Non habeo, quo te remunerer, nisi quod mitto historiam
Gruͦnbachi, sic ut ad nostros consules pro certa per mercatores
scripta.* (* Hiezu a.R.: "Fuit mecum Iodocus Oesenbry, qui haec
exscripsit, sed subito; serva [exemp]lar, noli [remi]ttere.")
Nihil dubito de eius fide.
Ego memor ero praeceptorum tuorum, et
alias eram brevior futurus; sed diu in Latinis authoribus nihil
legi et video iam, quam sim imparatus, et mihi ipsi displiceo;
tamen dominum oro, qui mihi praesto est.
    Unum me angit, ubi
excudi possit, et nunc ad d.
Oporinum scribere non vacat.* (*
Hiezu a.R.: "Estne Oporinus adhuc Basileae? Audieram eum istinc
migrasse.")
Vale, reverende in Christo pater.
Curię  festinantissime anno 1563 calendis novembris.
                                                            Tui
observans Fabricius.
Absurdas scripturae interpretationes non paucas ex ipsis decretis
colligere licet et omni iure pontificio, qualis illa est de aqua
lustrali (nam et consequentia huc numero); non ponam ergo nisi
confessa, ne dubita etc.
Amplissimo viro d.
Heinrycho Bullingero, domino suo et in Christo
patri aeternum colendo.
Tiguri.

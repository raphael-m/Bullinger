<nr>3385</nr>
<ae>Bullinger an Johannes Fabricius</ae>
Zürich, 9. August 1560.
<vo>Zürich StA, E II ..., ... . / Orig.
(Aut)
Gr.
II, 197f.
Exc.
S. D. Legatus regius adhuc haeret hic in diversorio Ciconiae, cras opinor discessurus.
Amanter mecum contulit de variis.
Ego cum profluvio ventris (honor sit auribus tuis) laborem, nunquam potui cum ipso vel prandere vel coenare.
Egregio amicitiae symbolo pro sua humanitate me donare voluit; ego vero gratias egi, nihil accepi promittens me in Christo alias perseveraturum in amicitia.
Scis 7 Cantones, id est Friburgenses cum Salodoriis et 5 Pagis, misisse legationem in Valesiam.
Venerunt initio ad omnium turbulentissimos rusticos im zenden Goms.
Habuerunt orationem apud illos contra nostram religionem; postularunt, ut asseclas nostrae religionis gravissime puniant, libros nostros tollant, liberos ad evangelicas scholas non mittant, se fortiter novae religioni opponant; si magistratus dissimulet et nolit extirpare eam, utantur sua illa maza, quam velint quidem abrogatam, sed
in omnibus aliis c[auss]is, non autem in negotio religionis.
Rustici eius loci receperunt haec omnia et confirmarunt iureiurando et literis datis.
Episcopus vero et praefectus, der landthouptman, et senatores indignissime tulerunt, quod insciis eis coetus habuerunt etc., vocaruntque legatos Leucam.
Illi vero tentarunt im zenden Brig etiam concionari; maior vero eius loci fortissime restitit.
Venerunt ergo Leucam, ubi ab episcopo et senatoribus auditi sunt.
Proposuerunt eis, quod antea
Gomsensibus.
Sunt in illa propositione multa absurda, intolleranda, amara etc.
Responsum est eis eorum praesentia nihil fuisse opus, cum literae publicae, scriptae a comitiis Badensibus ad eos, lectae sint in omnibus partibus et approbatae; se non discessuros a fide christiana et, cum quidam superioribus diebus temere quaedam contra religionem designarint, punitos esse; nolle se autem 7 Cantonibus dare aut colligere coetus, cum nunc quoque non sit possibile.
Legati et ipsi responsionem non aequo
tulere animo et postularunt eam sibi dari scripto, quod factum est.
Ita discessere.
Ubi legati Bernenses venerunt, benignissime excepti et dimissi sunt.
Audio magnam esse spem; dominus benedicat eis etc.
Noster legatus et Schaffhusianorum usque Bernam progressi fuerunt ingressuri et ipsi Valesiam, sed instructi a legatis Bernatum revertentibus cum expositione rerum domum redierunt.
Vides ex brevi narratione, quid expectemus ab istis hominibus.
Dominus liberet nos a malo.
-   Linzii in Austria
comitia celebrat Ferdinandus cum tribus episcopis electoribus, episcopo Salisburgensi et Bavaro principe de celebrando concilio contra nos.
Venit ad eos Sanlaurentianus missus a cardinale Lotharingio nomine regis Galliae.
Dominus dissipet consilia impiorum.
Impeditus nuptiis filii mei Ioannis Rodolphi ampliora non possum.
Vale.
Tiguri,  9. augusti.
Salutant te mei omnes.
1560.
                                                 Tuus ex animo semper.
Praestantissimo viro d.
Ioanni Fabritio, Curiensis ecclesiae ministro, domino et fratri colendissimo et charissimo suo.
^$Chur.

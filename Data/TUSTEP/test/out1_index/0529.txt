<nr>0529</nr>
<ae>Lelio Sozzini an Bullinger</ae>
<od>Basel, 3. August 1549</od>
<vo>Autograph: Zürich StA, E II 359, 2843.
(Siegel...)</vo>
<dr> <dr>
<re> </re>
<tx>Qui has tibi reddet literas, quem tibi velim
commendatissimum, quem humanissime more solito excipias, opto,
quem in domino fratrem agnoscas et amplectaris dulcissime
percupio, est D. Michael Dillenus ille tam solide doctus et
apprime dei timore imbutus; est vel fuit ille vigilantissimus
pastor non exigui gregis dominici, qui Spirę habetur. Est ille
tui amantissimus et observantissimus, est ille mihi longe
charissimus, est denique ille adeo per omnia mecum conveniens,
quod, ne duos isthic simul habeas Lelios, meum ad vos reditum
post ipsius ad nos differam. Erit et alter cum ipso Iacobus
nomine, vir omnino probus et minime indoctus; si ulla in re
opera tua indigeret, obsecro, adsis illi, utcunque ei literas
dedi ad D. Gasnerum, quem non dubito curaturum ipsius negotium
diligenter. Tertius est D. Guglielmus Plancius; est D. nostri
Poloni praeceptor, est nuper mihi factus amicissimus, quem ut
diligi abs te cupivissem, ita dilectum iam pridem gratulor.
Commendo etiam, si hac ratione ferventius amari posset, qui
hactenus fuit summe dilectus, et quid aliud videas, dum favorem
tuum aliis tam confidenter imploro, quantopere illum expertus
sim propitium mihi atque inde quantum et quot nominibus me tibi
obstrictum sentiam, vir clarissime. Deus te tuaque secundet in
perpetuum.
^$Basileę 3. augusti 1549.
^$Tui observantissimus Lel[ius] Soz[inus].
<lz>[Adresse ...]:Doctrina et pietate clarissimo viro domino
Henrico Bullingero, semper observandissimo. Tiguri.

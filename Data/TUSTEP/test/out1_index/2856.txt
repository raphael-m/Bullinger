<nr>2856</nr>
<ae>Girolamo Zanchi an Bullinger</ae>
<od>
Straßburg, 30. Dezember 1557</od>
<vo>Zürich StA, E II 356, 765. / Orig.
(Aut.)</vo>
<dr>Druck?</dr>
<re>Regest</re>
<tx>S. Experior, sed in pręsentia non libenter, mi clarissime d.
Bullingere, quam periculosa res sit cuivis fratrum etiam profitenti fidere.
Basilea Argentinam usque mecum navi descendit quidam Io. Ewich<f1>Johannes Ewich. Aus Hörstgen bei Kleve. Zur Biographie vgl. Gustav C. ^#/+Knod,^#/- Rheinländische Studenten im 16. und 17. Jahrhundert auf der Universität Padua, in: Annalen des historischen Vereins für den Niederrhein, insbesondere die alte Erzdiözese Köln, 68, 1899, S. 168, Nr. 3. Vorhanden in ZB Zürich UN 526, 67-68.<fe> Hostenius, dioecesis Coloniensis, doctor medicus, qui nuper ex Italia venerat et apud d.
doctorem Gesnerum nostrum Tiguri aliquot dies commoratus, a vobis etiam (ut ipse retulit) viris doctis honorificentissime exceptus fuit, vir alioqui Gręce et Latine bene doctus et vere etiam doctrinę
christianę non ignarus et (ut videbatur) pietatis studiosus, facie liberalis, honestis moribus, conversatione suavi et in summa (ut videbatur) vir probus Tigurinorumque omnium et tui praesertim dominique Gesneri observantissimus.
Quas etiam ob causas, quo potui illum honore tum domi meę tum foris cohonestavi.
Huic ergo, utpote de cuius fide dubitare non poteram, literas, quas mihi commendaveras et in quibus nescio quid inerat pecunię, credidi et, quod verbis mihi iniunxeras, id ego ei
scriptis commisi, nempe si Wormatię (eo enim recta se profecturum, ut viros illos doctos inviseret, dicebat) reperisset d.
Io(annem) Pist(orium), ambas ei traderet, sin minus, unas, eas nimirum, quę ad d.
Pist(orium) scriptę erant, traderet Vulcano, alteras vero ad d.
Hyperium per fidum aliquem nuntium perferri curaret.
Deinde de toto ad me negotio, ut illud tibi fusissime indicarem, perscriberet.
Huic equidem doctori Marpachius (eo enim tempore hic erat) literas ad Melancthonem dederat.
Promisit se redditurum, discessit.
Cęterum Wormatię si fuit, literas tamen Marpachii (ut certissimum est) Philippo non reddidit nec a Philippo visus fuit, nihil ad me rescripsit, ita ut dubitem, ne etiam tuę non sint redditę.
Dicere non possum, quantum hęc mihi res doleat, doleret etiam, si vel meo dolore tuas cum pecuniis literas redimere possem vel persuasus non essem te, quę tua est prudentia, in meliorem partem interpretaturum meam imprudentiam et nimiam fidem.
Dicerem, si
pecunię cum literis non s nt redditę: pecuniam ego reddam, nisi vererer, ne, dum volo videri liberalis, in aliquam apud te iustam reprehensionem incurram.
Ergo, saltem mihi ignoscas, rogo.
De dissoluto colloquio, et quę ad hoc pertinent, credo tibi aliunde et abunde fuisse indicatum, ut supervacaneum sit me quidpiam hac de re ad te scribere.
Illud ex me intelliges: doctorem Marpachium meliorem rediisse multaque amicitię signa mihi exhibuisse, pollicitum etiam fuisse multa et inprimis de illa ubiquitate corporis christi...... se mihi nihil posthac contradicturum, permissurum eum, ut suam quisque de re sacramentaria sequatur sententiam, atque huiusce rei specimen quoddam
praebuit.
Favit enim Anglis ac pro illis apud senatum intercessit, ut permittantur contineri etc.
Ego non dubito, quin Philippus bonum cum illo fecerit officium, et si ita perseveret, bene spero et scholę et ecclesię nostrę.
Dominus faveat et nobis et omnibus ecclesiis suis.
Saluto honestissimam uxorem tuam cum tota ecclesia domestica.
Argentina 30. decembris 1557.
<un>T(ui) stud(iosissimus) Hieronymus Zanchus.
<lz>Clarissimo ecclesię Tigurinę pastori d.
Bullingero, (domino) et patri colendissimo.
^$Tigurum.

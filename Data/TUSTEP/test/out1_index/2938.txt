<nr>2938</nr>
<ae>Ludwig Lavater an Bullinger</ae>
<od>Baden, 29. April [1558].
<vo>Zürich StA, E II 340, 372a.
/ Orig.
(Aut.)
S. D. Epistolas, quas ad me misisti, omnes accepi; gratias tibi ago pro omnibus.
Puto te illas accepisse, quas per Antonium Burkardum, civem nostrum, remisi, quemadmodum petebas.
Casus ille rupti dolii me non parum consternavit; metuebam enim, ne maiore aliquo damno, quam scripseras, dominam socrum affecisset; sed gaudeo eam nunc melius habere.
Misissem citius literas illas, de quibus iam scripsi; sed non videbantur peculiare quid continere.
Quid apud nos geratur, plenius, si ita libet, ex d.
Hertero tabellario cognosces.
Suavem nostrum convictum aliquot papistae, genus hominum, ut nosti, nobis infestum, nonnihil turbarunt.
Quantum colligo, thermae illae Badenses meae, ut vocant, complexioni non prorsus conveniunt; aestus tolerare vix possum.
Plura iam non habeo, quae scribam, quam ut, quando proxime synodus habebitur, me excuses, quod coram non appaream.
De comitiis Svicii habitis puto te audivisse.
Svitenses, qui nobiscum lavant, rem omnem nobis aperuerunt.
Maior inter eos
dissensio nunquam fuit; magnis et insanis utra[rumque] partium clamoribus celebrata sunt; idem apud Tuginos i[       ] proximo die dominico futurum augurantur.
D. H[artmannus] ab Halvil nondum ad nos venit; quotidie eius adventum operimur.
Commendo tibi meam familiam, quam me et tacente tibi commendatam esse sat scio.
Salutabis mihi d.
socrum, affines et meam Margaritam.
Datae Aquis 29. aprilis.
                                    Tuus filius Ludovicus Lavatherus.
Clarissimo viro d.
Henrico Bullingero, patri suo charissimo.
Datum: - Tag zu Schwyz, 3. April 1559 (EA IV/2  89, 1298).
            -  L war im April 1558 in Baden (an HB, 22. April 58); da in EA nicht alle
               Tagsatzungen erfasst sind, könnte dieser Brief auch aus dem Jahr 1558
               stammen.
                L erträgt die Hitze schlecht, daher wird er kaum 1559 nochmals nach
                Baden gefahren sein.

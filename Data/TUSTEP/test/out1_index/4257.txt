<nr>4257</nr>
<ae>Johannes Fabricius an Bullinger</ae>
Chur, 18. Januar 1565.
Zürich StA,  A 248. 2.
Gr.
II, S. 561ff.
S. Reverende in Christo pater, nuper prolixe scripsi et spero tibi meas redditas.
Siderhar ist nütt anders gehandlet, dan das man sich ettlicher artickel halb
zuͦ beden syten erlüteret.
Gestern hatt man hye gesiglet, botten gewöllet, die in Franckrych rytind mitt anderen Eidgnoßen, ouch daaselbets ze siglen und ein
bybrieff ze nämmen.
Der religion halb ist es so wyt kommen, das man den französischen herren uff das raadthuß beschickt, ime fürgehalten, so in kurtzem oder
langem in Franckrych der religion halb sich unruͦw zuͦtragen und man ob dem uffgerichten friden nit halten würdi, das alsdan die unseren dem künig nütt
verbunden sygind.
Daruff der h[err] legat dermaßen geantwort: er sye der trostlichen zuͦversicht, es sölle in Gallia nimmermeer darzuͦ kommen, wölle aber
söllichs alles synem könnig mit trüwen zuͦschryben.
By söllicher protestation ist es beliben.
Nisi enixe ursissem, ut Balingketus ipse novit, ne hoc quidem
factum fuisset; nam religio non omnibus aeque curae est, ut deberet.
Die übrigen beschwärden und vorbehalt träffend noch die schlacht zuͦ Senen an und ettwas
bezalungen; ist nütt sonders namhafftigs.
Wie es nun bestaan und ein fürgang haben wärde, mag man noch nit wüßen.
In vylen gemeinden ist man unruͤwig.
Sol es
der f[ranzösisch] herr alles ebnen, so wirt es noch vyl gälts kosten; er ist aber des ußgäbens müyd, und vergäbens thuͦtt man nütt.
Was übriger handlungen
sind,
khan üch h[err] Balingket wol berichten; dan er sälbs vyl gesächen und gehört; vyler stucken halb han ich in ouch bericht.
   -       So vyl den hispanischen
herren antrifft, staat es also: Als derselbig von Cur verritten, hatt er sich ein tag ettlich zuͦ Thusis enthalten, daa er dan syn pratick am sterckisten
gehan; daa dannen er den 14. diß monats den herren den gesanten, allhie zuͦ Cur uff offnem pundtstag by einanderen ze tagen versamlet, ein gantz libel, by den
6
oder 7 bogen, zuͦgeschickt, mit eigner hand underschriben und verbüttschiert etc., das ich den noch der lenge selbs geläsen und verstanden.
Ist ein kurtze sum
aller syner handlung, so lang er in disen landen gesin; erzelt nach der lenge die nutzbarkeit, so man uß syner püntnuß haben mögen: erstlich so hätte man ein
söllichen großmächtigen könig zuͦ einem eewigen und stäten nachpuren, der, ob er glych uß anerborne[r] gütigkeit sich bißher nachpürlich gestelt, sye er doch
dasselb ze thuͦn nit schuldig gesyn, möge es ouch inskünfftig thuͦn oder nütt.
Demnach erzelt er die nutzbarkeit, so man uß dem ersparen der zöllen gehaben
mögen; träffe alle jaar in die zächentusendt kronen, daa er nit achte, das die französisch pension meer ertrage; über das er ouch meer pensionen ze gäben sich
erbotten.
Wyter so rümet er die Rhetos irer stercke, manheit und dapfferkeit halb: so habind sy ein beschloßen land, grade männer, dürffind nit alwäg uff die
Schwytzer sächen, mögind inen sälbs eewig lob machen.
Dan so sy glych mit den Schwytzeren ze reiß züchind und große thaaten thügind, so sye doch das fundament
des sigs und der victori der Schwytzeren, die uß kheiner andern ursach zuͦ söllicher hoheit kommen, dan das sy dem Franckrych naach gelägen.
Also ligind die Rheti Italiae noch.
Alles, das syn kunig bißhar an das tütsch kriegsvolck gewändet, wurde den Pündten nun hiefür allein wärden.
Käme groß gält ins land; dan sy
die oberisten, hoptlüt, lütenant, fenderich und andere befelchslütt gäben wurdind, und könne man nit gnuͦg sagen und erzellen die nützbarligkeit, die vyl
wägen
mit gold nit ersetzen mögind.
Postea in progressu scripti hoc addit: "So ir die Eidgnoßen wärdind alwäg zuͦ fürer han, wirt es üch gerüwen etc." Ita vides
ipse, quid illi homines moliantur.
Als er uff den artickel der panditen halb kumpt, des sich die unseren in der ersten handlung beschwärt und geanwortet, sy
rechnind die, so umb der religion willen vertriben, nit für übelthäter, nimbt er sich deße zuͦ hochem verwunderen an; dan er spricht: die sömliche
unluͦchtigkeit (also brucht er ein wörtli) ynfürind, verstandind sich nit uff die regierung; zeigt an, das die nüwerung der religion ursach gäbe zuͦ aller
uffruͦr und uneinigkeit, wie man's allenthalb vor ougen säche.
Schlüßet also: so man die übelthäter straaffen sölle, die aber, so von der catholischen
kilchen abgefallen, die grösten übelthäter, sölle man sy billich straaffen, und anders meer, darmit er unser religion schmächt etc.
Also hat es gott wöllen, das
der falsch also offentlich harfür an tag kompt.
Also schämend sy sich nütt grad die zuͦ schmächen, mit denen sy in aller handlung sind.
Her Tscharner hatt
(als
man die ding vor den 3 Pündten verläsen) in offenem raadt geseit, in bysyn der papisten: nun sye es doch trüwlich gelobt, das die lütt nit meer verstand hand
und also offentlich ze verstaan, wes wir uns zuͦ inen ze versächen etc.
Idem fecerunt alii.
-       Der Spanier ist zuͦ Thusis uffbrochen, uff Oberthalbstein geritten; daa hörend wir siderhar, er ryte heym und trüwe vyl.
Myne h[erren], die 3
Pündt, habend im geantwortet: so ime ettwas angelägen, sölle er mit form handlen und sich geleitlich halten; so ime ettwas angelägen, möge er das uff ein
besonderen pundtstag ußfüren.
   -      Habes summam.
Ego Hispani scriptum legi, et tu aliquando leges.
Es sind ettlich Eidgnoßen ouch hye gesyn, der schuldheß
von Fryburg und h[err] landamman Bäldi und anderi meer, qui hoc scriptum legerunt.
Schultetus Friburgensis per vos redit, qui vestros de his edocere potest.
Tu
consulibus (si vis) haec significato et mone, ut pleniorem ex ipso historiam intelligant.
Sed haec mera summa, quae scribo, et mihi comperta; scriptum Hispani
diligenter legi.
   -     Vale, reverende in Christo pater, cum tuis omnibus.
Curiae, den 18. jenners, anno 1565.
T[uus] Fab[ricius].
Amplissimo viro d.
Heinrycho Bullingero, domino suo et in Christo patri reverendo.
                                                               Tiguri.

<nr>2817</nr>
<ae>Johannes Fabricius an Bullinger</ae>
<od>
(Chur, 22. November 1557).
<vo>Zürich StA, E II 441, 358. / Orig.
(Aut.)
Es ist mir ein brieff zuͦr hand kommen, den der oberist und gemeine houptlüt des regiments der Dryen Pünten (also ist die undergeschrifft) zuͦgesant hand der gemeinen Dryer Pünten raatsbotten zuͦ Chur uff den bytag by einander verhamlet etc.
ist geben zuͦ Zesunn (ettlich nemmends Osyn) in Picardy am frytag naach Martini aNNO 1557.
Us demselben brieff han ich diß volgends ußzeichnet:
"Wir fuͦgen üch ze vernemmen, das wir biß hütt dato zweymal gemusteret und zalt worden sind, namlich zuͦ Kleinem Schalun ein maal und zuͦ Schalestierj ouch ein maal.
Aldaa hand wir 12 fendle eidgnoßen funden, welche unser fro gesyn und uns wol empfangen.
Naachmalen sind sy und wir mit einanderen hyehar gen Zesun in Picardy zogen, daa wir dan yetz dry wuchen stil gelägen sind und noch warten, wan man unß bruchen wölle.
Habend ouch noch untzhar<f1>bisher.<fe> kein fyend gesechen, auch kein unrouw gehan und in summa gar kein mangel an keiner munition, ein vol läger.
Der her von Mandossa ist unser und der eidgnossen veldher, entbüt und thuͦt und vyl guͦts.
Wir sind von im und anderen französischen herren wol entpfangen worden.
Der fiend lyt noch an dryen orten 5 oder 6 legen (man achtet es uff 3 tütsch myl) von uns.
Man seyt wol, er fache an abzüchen etc.
Wir versechend uns in wenig tagen zwo zalungen ze entpfachen etc."
Haec literarum summa.
Sonst so sind die 13 fendlin, so yetz ein zytlang in Penmunt gelägen, geurloubet.
Der legat hatt lassen anzeigen unseren beden herren consulibus, es habe sich etwas unwillens zuͦtragen zwüschen den teutschen knechten und den Spaniern, so zuͦ S.Quintyn ligend; sye die sach zuͦ einem ufflouff geraaten, und habind die teutschen knecht etwas schadens entpfangen, dardurch sy gar unwillig worden, insonders diewyl sy lang kein bezalung entpfangen, syend die obersten verursachet,
an den Franzosen ze schryben, so veer er inen wölle ire ußstenden söld lassen werden, wöltind sy fürohin in synem dienst syn.
Haec legatus dicit se habere per postam, quibus tamen an fides habenda sit, dubito; nam Gallorum ingenia novi, qui etiam minima exagerare solent et venditare pro maximis, si ea honori regis sui inservire animadverterint.
(Unterschr., Dat.
u.
Adr.
fehlen).

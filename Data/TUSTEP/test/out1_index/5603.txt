<nr>5603</nr>
<ae>Tobias Egli an Bullinger.</ae>
(Chur), 27. April 1574.
Zürich StA, E II 377, 2601. / Orig. (Aut.)
Gr. III, 472f.
S.. Accepi postremas illas tuas, in quibus ternas a me
accepisse scribis,
reverendissime d. pater. Vicissim, quae nuper ex Italia
accepi, tibi d. Lentuli
beneficio, qui graviter adhuc decumbit, mitto.
Nihil prorsus tibi amplius de Gantnero scriberem, nisi eius
pertinacia et
cristae tantae essent, quae deprimi a senatu nostro non
possunt. Nudiustertius
pransus sum cum praefecto Dietegio, cui prandio d. consul
Ambrosius quoque
interfuit. Is de hominis obstinacia sermonem faciens
dicebat: "Superior nobis
et fortior omnibus evasit. Iussus est vertere solum; recusat
id facere.
Commissus est praefectis et lictoribus nostris; nemo illum
vult attingere etc."
Et hoc dei iustum est iudicium, ut succrescens zizanium
triticum tandem
suffocet; recte lupo ovem commiserunt aut potius lupum
lupis. Est mos patrius,
ut politarchae sive praefecti nostrę urbis damnatum
aggrediantur, capiant et
lictoribus tradentes in vincula coniiciant; at hi summi
amici sunt Gantneri.
Colludunt ita inter se; sed metuendum, ne lusus ille et
iocus asperum sortiatur
eventum.    -    Hie zücht ein gantz regiment lantzknechten
vom mer durch uf
Feldkirch und wyter ufs Niderland zuͦ. Sontags vergangen
habend 3 Pünt ernstlich
by leben, er und guͦt verbotten, das niemand keim frömbden
herren zuͦzühe; dann
der Spanier hatt och ein ufwigler ghan. Aber sobald der
Gallus begert, den sy
nitt für ein frömbden herren habend, so ist disem verbott
der boden us.
Quaeso, hasce literulas prima quaque occasione Basileam ad
d. Müllerum mitti
procures. Forsan d. Simlerus aut alii nuncios habebunt
paratos.
Ocyssime 1574.  27. aprilis.
Tuae praestantiae subiectissimus Thobias Eglius.
Amplissimo viro d.d. Heinrycho Bullingero, Tigurinae
ecclesiae episcopo vigilantissimo, d. suo observandissimo.
An her pfarrer zuͦ Zürich zum Großen Münster.

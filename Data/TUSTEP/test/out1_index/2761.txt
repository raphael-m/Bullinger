<nr>2761</nr>
<ae>Thomas Lever, Richard Langhern, Robert Pownall, Walter Kelly, John Pretie, Thomas Turpin und Thomas Attyn an Bullinger</ae>
<od>
Aurau, 5. Oktober 1557.
ZÃ¼rich StA, E II 369, 128.
<vo>Zur.lett.III, S. 169f.
^$Orig.
(v.Lever     )
Thomas Leverus, etc.
Henrico Bullingero.
Gratiam et pacem in Christo Iesu! Cum alii solent sua scripta principibus et magnis viris dicare, quo gratiam apud multos ineant, vel muneribus donentur amplissimis, tu solus, vir clarissime, nos pauperes eiectos exules tibi selegisti, quibus vigilias tuas et lucubrationes nuncupes, quos concionibus tuis exornes, et conditionem nostram (si mundum spectemus, miseram, si illum cui nos totos consecravimus, crucem Christi gloriosam) posteris omnibus memorandam efficias.
Qua de causa id faceres, non
minus mirari quam coniectare possumus.
Nam nos omnes fere tibi sumus ignoti, et quod rependamus non habemus.
Sed hic est zelus tuus erga domum domini, ut non solum gregem tuum, cui dominus te praefecit, diligenter pascas, alias ecclesias omnes eruditis tuis commentariis instruas, sed etiam exilium nostrum, quo a nostris deserimur, a multis irridemur, a nonnullis eiicimur, a quamplurimis conviciis et maledictis proscindimur, doctis tuis concionibus ne his malis praessi succumbamus leves, et
tanquam bonus pastor nos oves dispersas cures, corrobores, confirmes.
Accipimus ergo munus regium, et quo decet animo complectimur; mittimus vicissim, quod solum possumus, gratias, nempe animum benevolum, et crerbam in precibus nostris tui, praeceptoris nostri, mentionem.
Pro munere divino, honorario, et quod nulla aetas oblivione sepeliet, accipe perituram hanc chartam immortalibus gratiis refertam: et quotiescunque librum tuum in manus nostras sumpserimus, toties te concionantem, vel potius
dominum ipsum ministerio tuo mysteria sua nobis revelantem, audire nos nobis videbimur.
Vale, in Christo pater charissime et domine colendissime, et eo quo soles amore nos miseros exules semper persequere: tuo namque beneficio nos hodie, sed non soli, sentimus quam verum sit, quod tot historiae testantur, hospitales Helvetios fuisse perpetuo.
Perge itaque indefessis tuis laboribus et vigiliis ecclesiam domini aedificare, Helvetiis tuis nos commendare et nullam benefaciendi miseris occasionem
praetermittere.
Dominus Iesus te diu in usum ecclesiae suae conservet.
Amen.
Aroviae, 5 octobris, 1557.
Exul Anglorum ecclesia Aroviae, tibi in domino devinctissima, reliquorum omnium nomine sequentes subscribere fecit.
Th(omas) Leverus.,
Ricardus Lanthernus.
Rob.
Ponnellus.
Waltherus Kelley.
Joh.
Pretie.
Thomas Turpyn.
Thomas Allyn.
D. Henrico Bullingero, viro doctissimo et pientissimo, vigilantissimoque pastori ecclesiae Christi.
 Tiguri.

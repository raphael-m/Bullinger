<nr>0813</nr>
<ae>Bullinger an Oswald Myconius</ae>
Zürich, 15. Juni 1550.
Zürich StA, E II 342, 244. / Orig.(Aut.)
S. D.  Nihil nunc, quod scribam, habeo. Der schuld halb wil
ich fürderlich mitt
allen trüwen handlen, hoff, denen sölle ir gällt werden; wo
nitt, ist inen ir
rächt vorbehallten. Ich wil ouch unverzogenlich handlen.
Mitt Wädenschwyl stat
es also: das schloß und guͤter sind des Johanitermeisters;
der hatts minen
herren verkoufft umb 23 000 gl.; da hengend Schwytz und die
5 Ort in kouff und
wöllend inn nitt gan lassen. Dorumb hat man ein rechtstag
zuͦ Einsidlen gehept,
und ist die sach zum rächten gesetzt. Doch wirt man jetzund
die guͤtikeit
versuͦchen. Gott rychte es wol. Uß Italia habend wir
nuͤt, onet das der bapst
willig sye, ein concilium uff sinnen vorteyl zuͦ hallten.
Min herren habend ouch
plagen gnuͦg mitt dem appt von Stein und bischoff von
Constantz; diß gsind last
nitt nach etc. Diser tag zuͦ Baden wirt allerley blyben.
Dominus adsit nobis.
Vale aeternum. Tiguri  15. iunii anno 1550. Salutant te
fratres.
Bullingerus tuus.
Praestantissimo viro d. Osvaldo Myconio, charissimo fratri
suo.         Basel.

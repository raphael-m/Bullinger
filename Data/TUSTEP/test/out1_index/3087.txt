<nr>3087</nr>
<ae>Jean Jacques de Cambray an Bullinger</ae>
<od>
Chur, 30. März 1559.
<vo>Zürich StA, E II 368, 543. / Orig.
(m.a.Unt.)
Graub.
II, 129f.
R.
Ornatissime vir, accepi iamdudum literas praestantiae tuae 3. aprilis scriptas nec quod ad e m prius scriberem, hactenus habui.
Extremis postea praestantiae tuae literis ad Fabritium Gallitiumque datis ascriptae mihi salutis rerumque in eis narratarum periucunda mihi fuit lectio.
Nunc, quod tuo scitu dignum arbitrer, hoc occurrit: die 6. februarii resutam pacem inter Turcam et imperatorem Ferdinandum conciliante maxime rege nostro; solvet Ferdinandus annua 30 m olim pacta pro eo, quod Pannoniae
possidet, et quaedam aulae dona vel portae, ut vocant ipsi, castrumque a Turcis captum ipsis remanebit, non tamen gratuitum; cum enim deberet Ferdinandus quinquennii tributum, duas ex eo partes infra tres menses solvet, reliquum ei pro castro acceptum referetur.
Amicos hostesque alterius Ferdinandus pro amicis hostibusque habebit; Pannonia autem regnum in tria distributum apertis limitibus disterminabitur, ut omnis belli tollatur occasio et regulo Transylvaniae suum maneat inoffensum.
De pace
autem inter maximos christianorum reges, quod nec praestantia tua potest ignorare, certus fere rumor affertur et res in portu esse videtur.
Papa crysipelate in crure laborat, quod lethale arbitrantur, non tamen offensiones contra suos deponit nec aliquid de inventione curarum remittit edixitque, ut ad sextum aprilis omnes episcopi suis in sedibus reperiantur eo perpetuo commoraturi, nisi pernecessaria causa bimestrem absentiam concesserit, idque sub gravissimis poenis.
Addunt nonnulli et papae
senectuti hydropisim.
Praestantia tua interim bene valebit, cui ex animo bona omnia opto.
Ex Curia Rhetorum 30. martii 1559.
        Praestantiae tuae obsequentissimus amicus Io[annes] Ia[cobus] Decambray.
(vor 538:) Clarissimo viro domino Henrico Bullingero, ecclesiae Tigurinae ministro dignissimo.
^$Tiguri.

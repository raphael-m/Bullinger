<nr>4500</nr>
<ae>Matthieu Coignet [Vater] an Bullinger</ae>
Paris, 27. August 1566.
Zürich ZB, Ms F 62, 122. / Orig. (Aut.)
S. Literas tuas scriptas 28. iulii summa cum voluptate legi, nec abs te profecte satis unquam mihi videntur longe. De
rebus nostris nihil est, quod scribi mereatur, et que in Flandria acta sunt a 20. huius mensis intellexisse te puto: In
omnibus fere urbibus evangelium annunciari, e templis, potissimum Antverpie, eiectas imagines et scortationes a facie et
publicationem abolitionem inquisitionis. Rumor est tamen Philippum eo constituisse proficisci cum Hispano, Germanico et
Italo milite. Convertet omnia dominus ad nominis sui gloriam. Uxor et liberi valent teque salutant plurimum. Utinam
animi nostri gratitudinem et voluntatem in te propensam testari per occasionem possemus. Te servet deus incolumem.
Saluto meo nomine amplissimum senatum, d. Galtherum et amicos omnes.
Parisiis  27. augusti 1566.
Tuus ex animo Coignetius.
Eximio viro d. Henricho Bullingero, Tigurine ecclesie pastori vigilantissimo.
Tiguri.  Zürich.

<nr>2648</nr>
<ae>Gereon Sailer an Bullinger</ae>
<od>Augsburg, 28. Juni 1557</od>
<vo>Autograph: Zürich StA, E II 346, 357.
(Siegel...)</vo>
<dr> <dr>
<re> </re>
<tx>Filium tuum, charissime et doctissime vir, avide expecto,
illum expassis non tantum ulnis, verum etiam paterno affectu
tractabo et amplectar, neque dubites de mea erga te fide et
integritate. morum enim suavitas, quam omnes in te praedicant,
et religionis similitudo, qua utrique lectamur, faciunt, ut te
impensius diligam. novi enim te perpessum permagnos laborum
fluctus et passurum etiam maximas negociorum undas et
tempestates, quibus tantum non submerguntur, qui Christum et
non se ipsos querunt. Sed malo hunc meum erga te animum re
ipsa quam verbis declarare.
^$Res Pedemontanas temporius te scire arbitror quam me, quod
minus longe absis. Gallum magna victorię fundamenta in
Pedemontanis iecisse ferunt. in Italia refrixerunt aliquot
diebus res Gallicę, presertim quod ad Neapolitanum regnum
attinet; sed iam omnia iterum fervere et igniri d[icuntur].
Pontifex enim, incarnatus ille diabolus, magnis exactionibus
ingentem pecunię acervum congessit. Quare subministrare
furię pabulum on desinit. Rex Anglię magnum exercitum in
Belgas convocat; ille ab Hatstet cum 12 peditum vexillis in
Belgas venit, hunc brevi sequetur Pemelbergus; Brunsvicensis
illuc ducet equitatum, ut putant, 3000 superantem. Tota
Inferior Germania annonę charitate, intolerabilibus
exactionibus, domestico milite et inquisitionis tyrannide
misere affligitur. De Ungaria nihil certi audeo scribere.
Concionatores et plures principes quid Frankforti sint acturi,
nescitur adhuc.
^$Vale, mi Bullingere, et d. Gesnerum saluta.
^$Augustę 28. iunii anno etc. 57.
^$Geryon tuus.
<lz>[Adresse ...]:Doctissimo atque pientissimo viro d.
Heinricho Bullingero, Tigurinę ecclesię antistiti
dignissimo, domino et fratri colendissimo. Zurch.

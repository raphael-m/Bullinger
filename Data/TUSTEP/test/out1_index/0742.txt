<nr>0742</nr>
<ae>Johannes Haller an Bullinger</ae>
Bern, 15. März 1550.
Zürich StA, E II 370, 120. / Orig.(Aut.)
S.  Quamvis ex tuo, ut intelligo, consilio Brugenses
laborarint apud amplissimum
nostrum senatum pro Ioanne Blattnero, ut is ad alias quoque
partes studiorum
gratia ablegetur, tamen impellente necessitate visum est
dominis scholarchis
simulque universo senatui ipsum una cum Conrado Alderino
revocare huc mihique
iniunctum, ut hoc eis significem. Scribo ergo illis et mitto
pecunias, quibus
suis creditoribus satisfaciant. Scribo quoque domino
praeposito. Ubi venerint,
puto alios duos in eorum locum submittendos esse, per quos
curabo, ut senatus
iterum ad dominum praepositum scribat.  Stipendium hic mihi
tandem constitutum
est tale, ut habeam annuatim 120 fl. nostrates, 50 modios
tritici, 10 modios
avenae, 15 urnas vini; supputata sunt omnia ad 200 fl. Ego
sum contentus,
quicquid dominus dederit. Relinquo quidem meliora, sed non
curo; mihi qu . . . .
.   sit ille, pietas et animus sua sorte contentus, et
habens alimenta [et]
quibus tegar, his contentus ero. Haec te ignorare nolui.
 De Valesianis
nihil adhuc certi cognoscere possum. Rhetos quoque
tumultuari audimus; expecto
abs te hic certi aliquid. Schertlius, qui hodie hinc
discedet, te plurimum
salutat, putat se mox etiam Tigurum venturum; quid moliatur,
ab ipso melius quam
a me cognosces. Bene vale. Salutem tibi dicunt nostri omnes.
Dominus Iodocus
nonnihil infirmatur, adhuc tamen sine periculo vitae. D.
Musculus et d.
Eberhardus te plurimum salutant; mea quoque uxor et liberi
tibi tuisque salutem
a domino precantur perpetuam, quos etiam meo nomine
salutabis. Bernae 15. mai* (* a.R.: mar?) 1550.
Tuus  I[oannes] H[allerus].
Clarissimo viro d. Heinrycho Bullingero, domino suo colendo.
          Tiguri.

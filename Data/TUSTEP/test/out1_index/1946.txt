<nr>1946</nr>
<ae>Wilhelm Grataroli an Bullinger</ae>
Basel, 4. Juni 1554.
Zürich StA, E II 336, 64. / Orig.(Aut.)
[S.] D. P.  Ante 10 dies, vir honestissime, dedi ad te
literas meas cuidam iuveni, nepoti Massarii, istac
transeunti, quibus tuis proxime ad me missis respondebam.
Hac solum de causa nunc rursus scribo, ut illius nuncii
fidelitatem sciam, an videlicet eas reddiderit necne, id
quod tuo commodo uno verbo indicare mihi pro tua humanitate
recordaberis. Aliud, quod scribam, nunc non habeo. Ferunt
tamen certum esse populum Anglicum arma deposuisse ac regem
novum, nempe Philippum, adventasse. Cęsar ea re letior
factus in dies validior factus est, ita ut venationem iam
exerceat. Germani principes in armis, quiete tamen, sunt in
Caesaris gratiam. De Alberto fere actum est. Existimant
Rhetos paucos in reditu superfuturos etc.  Dominus sospitem
feliciter ac diutissime te servet. Ex Basilea 4. die iunii
1554.
Tuus ex animo Gulielmus Gratarolus medicus.
Optimo Tigurinae ecclesiae pastori d. Heinricho Bullingero,
fratri meo observandissimo.
           Tigurum.   Zürich.

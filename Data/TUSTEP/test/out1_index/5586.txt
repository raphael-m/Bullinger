<nr>5586</nr>
<ae>Bullinger an Ludwig von Wittgenstein.</ae>
Z체rich, 12. M채rz 1574.
Gedruckt: Gottlieb Friedl채nder, Beitr채ge zur
Reformationsgeschichte (Berlin
1837), S. 261 - 264.
Autograph: Krakau, Bibliotheca Jagiellonska (ehemals Berlin,
Preuss. Staats-
bibliothek), ...  ... Bullinger (ohne Nr.).
Illustri et generoso domino, domino Ludovico a Seen, comiti
in Vuitgenstein,
domino in Homberg, domino meo summa observantia colendo.
Dominus Iesus unicus noster et totius mundi servator
benedicat tibi omnibusque
tuis et servet vos ab omni malo. Illustris vir, generose
comes et domine, summa
mihi observantia semper colende. Literas excellentiae tuae
scriptas idibus
augusti in anno praeterito, mature accepi, interim nullam
per occasionem ad eas
respondere potui. Et iam quod dubito, an ita responderim
nunc sicut forte
expectabas. Nam responsio mea, quam his adiunxi admodum est
brevis. Rogo itaque,
ut hoc meum officiolum boni consulas. Gaudeo vero opusculum
meum De
persequtionibus ecclesiae Christi, superiore editum anno,
non displicuisse tibi.
Utinam et hi libelli, quos nunc ad te mitto, tibi non
improbentur. Prior
continet brevem commentationem duobus homiliis comprehensam
in Psalm 130 et 133.
Posterior apologeticus est et quidem mallem in hoc meo satis
gravi et molesto
senio, qui nunc ago 70 vitae meae annum et in tot negotiis
aliis occupatissimum,
abstinere a polemicis. Verum hoc mihi non permittit
quorundam dicatium et
calumniatorum improbitas, quos non pudet eiusmodi in nos
effundere contumelias
et convitia, ut si dissimularemus tacendo, sicuti iam diu
fecimus, videri
possemus et veritatem et ecclesias nostrae fidei commissas
prodere. Prodierunt
enim in nos, in doctrinam nostram et in ecclesias nostras
libri maledicentissimi
et calumniosissimi non uno ex loco nec ab uno aut altero
communicati sed a
pluribus. Itaque molestiam respondendi partiti sumus inter
nos, gener meus d.
Iosias Simler theol. professor in schola nostra et ego, ut
ille Latine ad
singula adversa argumenta et paulo fusius responderet, pro
captu vulgi summaque
harum controversiarum capita perstringere. Quo vero hoc
perstiterimus pii viri
iudicabunt; ad res vero non ad personas respondimus, a
convitiis abstinentes.
Exemplum vero utriusque operis tam mei, quam generi mei
Latinum et Germanicum ad
te mitto, et rogo, ut benigne a me accipias et per
occasionem legas.   -
Valeo utcunque sicut senes et laboribus exhausti solent,
roborante me hactenus
domino, ut meum ministerium laboriosissimum alioqui obire
possim. Dominus pergat
mihi benedicere et cum ipsi visum fuerit, ex hoc carcere
liberare et ad se transferre in gloriam suam.
Audio evocatum te ab illustrissimo principe elect. Palat. et
creatum praeterio
praefectum sive factum summae aulae magistrum. Quod si ita
est, dominum ex animo
oro, ut tibi benedicat, tibique principi, quod et et omnibus
subditis hoc
faustum sit et felix. Effundam autem in sinum tuum aliquid
et per dominum oro,
ut hoc quidquid illud est, tibi soli scriptum existimes.
Pertinere hoc arbitror
ad amicitiam nostram conservandam integram et ne quid animo
tuo instilletur,
quod ipsum a me tui amantissimo meisque alienet. Nam metuo,
principis illustris
animum nonnihil a nobis quorundam susurris esse abalienatum.
Res ita habet.
Venit Heydelbergam Anglus quidam ex eorum numero, qui in
patria subinde res
novas movent. Ei datus est locus disputandi publicus.
Disputavit inter alia de
excommunicatione, cui etiam ipsum principem subdidit. Ea
occasione coeptum est
disputari inter doctos, exarsitque disputatio in
contentionem. Venit
Heydelbergae vir doctiss. et piissimus d. Thomas Erastus,
quo an doctiorem et
peritiorem rerum nunc Germania habeat, dubito. Is per initia
principi
charissimus fuit et reformationis pars maxima fuit. Nec . .
. . . . illum
consequuti fuissent, illum inquam, quem consecuti sunt, qui
postea facti sunt
eius adversarii. Scripsit is propositiones de illo negotio.
Adversarii eius
noluerunt cum ipso conferre, sed instructus Beza noster
illas confutavit. Rursus
vero Erastus doctissime illi respondit. Vidimus hic, quo res
illa eruptura esset
et quia uterque amicissimus nobis erat, utrumque obsecrati
sumus, ne scripta sua
edant in publicum et pro virili nostra laboravimus, ne haec
controversia in
publicum erumperet incendium. Sed et officii nostri esse
putavimus, ut hic
principis illustris opem imploremus. Scripsimus ad
principem, et ut videas
quidquam de re scripserimus et quid a principe illustr.
retinerimus en copiam,
quam vocant, literarum earum ad te mittimus. Sancte autem
apud te testor, quod
nemini mortalium eas unquam communicavimus. Unde rogo ut
lectas, si ita
videatur, discerpas ne in cuiusque alius manus perveniant.
Scio enim principibus
literas privatim scriptas supprimendas et non publicandas
esse. Ceterum hisce
literis offendimus quosdam ex ministris et consiliariis, ut
qui prius nobis
amicissimi fuerant, nunc alieni a nobis facti sunt. Et
quamquam probe norim
animum tuum generosum, non facile flecti in has vel illas
partes et nunc hos
odisse, quos prius amaveras, volui tamen hoc negotium ita ut
est revera exponere
tibi et in sinum tuum effundere idque in eum finem, ne
facile aurem illis
praebeas, qui et d. Erastum et nos immerito oderunt. Si quis
alius est vir
fidelis, prudens rerum peritus et eruditione clarus, Erastus
is est. Si cum
homine contuleris amice, experieris, me nihil hic ad gratiam
vel odium cuiusque
fingere. Quales vero nos simus, dudum es expertus et non
nesciunt opinor boni
omnes. Rogo itaque tuam humanitatem, ut et d. Erastum habeas
tibi commendatum et
nos ames, ut hactenus consuevisti. Experieris nos tibi fidos
tuique
observantissimos, principem ipsum illustrissimum utpote
sanctum et qui neminem
in pietate et iustitia parem hodie habet veneramur, amamus
et ipsi in omnibus
inservire cupimus. Dominumque oramus, ut illum ecclesiae
suae diu servet incolumem.
Vale.
Tiguri  12. martii 1574.
Excell. tuae deditiss.
H. Bullingerus.

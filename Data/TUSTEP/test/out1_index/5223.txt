<nr>5223</nr>
<ae>Richard Hilles an Bullinger.</ae>
London, 18. februar 1571 engl. Stil = [1572].
Zürich StA, E II 317, 2516f.
Ep.Tig. II, S. 117ff.
Orig. .. .. .. .. .
S. P.  Literas tuas, amice colendissime, 23 die augusti
proxime elapsi ad me
datas, ante menses duos accepi per nepotem tuum Rodulphum
Zvinglium, qui iam ut
audio [Cantabrigiae] studet. Rodolphus Gvalterus
[Cantabrigiae] sectatur studia
: fuerunt ambo hic Londini  15 die decembris proxime
praeteriti, non longe
postquam Nordovico ab Embdena in Frisia Orientali sita
appulerunt in Anglia.
Literas vero tuas, de quibus mentionem facis, ad
reverendissimos quosdam
nostrates episcopos ipsi tradi curaverunt: videlicet, prius
domino Iohanni
Parckhursto suas reddiderunt Nordovico, et Londoniensi
episcopo suas deinde,
postea autem reliquas omnes reddi curarunt iis quibus tu
ipse inscripsisti
episcopis. Utrum autem Rodulphus tuus episcopum accesserit
Eliensem necne, eique
tuas literas presentaverit, equidem ignoro. Porro decimo
sexto die decembris
predicti, Rodulphus tuus et Rodulphus Gvalterus valorem
undecem florenorum et
undecem batzionum Germanicae monetę pro floreno ad
quindecem batziones
computatorum a me hic Londini ad usus necessarios acceperunt
mutuo, in proximis
nundinis Francfordiensibus per amicum tuum d. Christoferum
Froschouerum
reddendum. Filius etiam meus Gerson Hilles, qui una cum
illis a Francforto
Embdonam usque venit, valorem triginta florenorum et *  (*
Lücke) batzionum
Germanicae monetae illis mutuo dedit. Quam quidem summam in
prędictis nundinis
quadragesimalibus filio meo Barnabae Hilles, vel famulo meo
Robarto Mascallo,
per eundem dominum Froschouerum reddendum promiserunt; de
qua etiam solutione
(sicuti quoque de solutione predictorum illorum undecem
florenorum et undecem
batzionum) minime dubito. Attamen certe, quemadmodum in
proximis, quas a me in
mense octobri accepisti, literis intelligere poteris (sicuti
nuper ex literis
domini Rodulphi Gvaltheri, Tiguri, 16 eiusdem mensis ad me
datis intelligo),
tuae pietati scripsi, magis fore in rem vestram, tuam dico
et domini Gvaltheri,
si prius pecunias vestras quas cupitis hic in Anglia duobus
iuvenibus predictis
solutas esse, Francforti numerari procurare velitis, ut
postea possum hic illis valorem earundem persolvere.
Libellum illum pulcherrimum de aucthoritate scripturę et
ecclesiae, quem mihi
misisti, accepi, habeoque pro eo humanitati tuae gratias.
Salutem meo nomine d.
Rodulpho Gvalthero seniori precare queso: habeoque illi
gratias (dicas), quod
mihi de signo quod in sole fuit apud vos penultima
septembris visum scripsit:
potest autem fieri, sicuti ipse existimabat, ut tandem
secuturum sit mundo
infelici et pęnitere nescio vindictae divinae exemplum
non vulgare. Doleo
quidem dominum Rodulphum Gvaltherum ita proxima estate febri
acuta et ardenti
coreptum fuisse, quę eum ita afflixit, ut de vita
dubitare inciperet. Sed
gaudeo sic illius misertum deum, ut valetudini simul et
ecclesiae restituit, ita
ut cum sancto propheta Davide post infirmitatem poterit
recte dicere, Vivam et
non moriar, narrabo opera domini. Nec erte dubito quominus
ille, quicquid
pęcuniarum iam nunc in predictum filium suum Rodulphum
contuli, summam
videlicet predictam florenorum undecem et totidem batzionum,
bona fide mihi ad
proxime futuras nundinas Franckfordienses reddi curabit.
Rogo autem te, domine
Bullingere, per dominum, ne indignius feras quod tuae
charitati et domino
Gvalthero ita coniunctim literas meas ad vos nunc scribo; ac
non divisim ad
vestrum alterutrum. Est enim mihi nunc dierum (cuius certe
mei multum pudet)
permolestum Latine literas dare atque valde lente scribo;
ita ut tot literas iam
hodie vix duabus horis possim scribere, quot olim in
iuventute mea semihora
expedire potui. Benedictus autem dominus deus meus in
omnibus et in omni tempore
- omni tempore et semper, sive in prosperis, sive in
adversis! Amen.
Aequum quidem foret, si aliquid saltem paternarum opum
cederet iustis
hęredibus domini Iohannis Butleri. Sed quum ipsemet
vendidit hic omne suum
patrimonium, et iuxta leges atque commune ius regni Angliae
idem emptori
nostrati et hęredibus suis concessit et affirmavit, sive
(ut nostri
iurisconsulti seu legisperiti barbare loqui solent)
assuravit et seisinam, id
est legitimam possessionem, dedit, nulla restat spes, quod
dicti domini Butleri
haeredes (maxime autem qui ex muliere non Angla extra regnum
Angliae nati sunt)
patrimonium illud venditum, aut eiusdem aliquam partem, iure
Anglico recuperare
(ut nostri iurisconsulti loquuntur) vel repossidere
poterint, quantum ego saltem
intelligere vel discere possim. Patientiam ergo oportet
Henricum Butlerum
habere, et in ista causa spem contra spem non habere.
Poste[a]quam tibi proxime scripsi in mense augusto, nullas
accepi literas ad te,
neque ad dominum Rodulphum Gvaltherum, a reverendis dominis
episcopis, neque ab
ullis aliis (quod memini) viris doctis. Si autem nunc ad te
volunt scribere per
meum prędictum famulum Robartum, qui hoc mense februario
hinc Hamburgum
versus, deo volente, navigio profecturus sit, spero meum
filium Barnabam literas
illas Hamburgo Francfortum optime posse perferre pro te ad
dominum Froschouerum prędictum.
Puto te audivisse ducem Norfolciae nostratem nuper de
crimine lese maiestatis
accusatum fuisse; decimo sexto autem die ianuarii publice a
proceribus regni
Angliae, iuxta consuetudinem eiusdem regni in cognoscendo
huiusmodi criminibus,
morti adiudicatus est. Inter ceterea crimina, quae (ut
audio) perpetratus est,
hoc erat unum de pluribus: quod uni duorum comitum, qui ante
biennium in
boreali Angliae parte rebellis fuit, et contra reginam
nostram serenissimam arma
gessit, magnam pecuniarum summam misit. Brevi, ut fertur,
decollabitur hic
Londini, prout meritus est. Det illi deus gratiam, ut eum
peniteat ex animo suae
ingratitudinis et iniquitatis multę, quam contra deum
opt. max. atque contra
regiam maiestatem commisit! Nuper hic duo viri morte
plęctabantur propter sua
impia facinora, qui inter alia etiam in necem d. Wilhelmi
Cecilii, baronis de
Burgley, pręcipui secretarii regiae maiestatis,
conspirarunt: prout unus
illorum ad furcas confessus est. Deus per providentiam suam
rem omnem in lucem
protulit, antequam facinus illud nefandum opere fuit
impletum.
Vale. Deusque optimus maximus te ad gloriam suam promovendam
atque ad ecclesiae
suae aedificationem quam diutissime conservet.
Londini, 18 die februarii, anno "1571" engl. stil [=1572].
Tuus quem nosti,
Hilles, mercator.
Doctissimo viro domino Henrico Bullingero amico suo
colendissimo reddentur hae.
Tiguri.

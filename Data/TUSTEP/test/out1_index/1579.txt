<nr>1579</nr>
<ae>Martin Micronius an Bullinger</ae>
London, 14. April 1553.
Zürich ZB, Ms F 62, 371. / Orig.(Aut.)
S. P.  Quis sit ecclesię nostrę status, copiose ad te
per mercatores Francfordienses scripsi, quare huius nihil
hic repetere volo, pręsertim cum per Iacobum nostrum, qui
has defert, omnia exacte cognoscere possis. Novis nos
subinde et clanculariis viis Satan per suos <gr>episkop
s</gr> impetit, sed hactenus nihil adhuc efficere potuit,
quin potius omnes eius malitiosos conatus deus benigne
vertit in stabilimentum ecclesię nostrę. In novissimo
parlamento non audio quicquam de religionis negocio
tractatum esse. D. Hoperus, episcopus Worcestrensis,
diligenter suo munere fungitur ac reliquis episcopis omnibus
palmam eripit diligentia et pietate. Cui ita currenti si
calcar adderes nonunquam per tuas literas rem faceres
ecclesię utilissimam. Facile defatigamur in negocio
domini
nostri crucifixi, pręsertim si nobis opum et honorum
sarcinę appendantur. Huiusmodi spinę, quos in via
domini
currentes pungunt et vulnerant, sit quantum noceant. Lego
subinde capita concionum tuarum in libros Samuelis, quę
gratissima brevitate amplissime mentem scripturę tradunt,
ac proinde, si quid meas preces apud te valere putarem,
rogare non cessarem tot quam in libros Regum, prophetarum,
evangelistarum et apostolorum collecta concionum tuarum
capita habes, in publicum ederes. Quod si faceres, meo
iudicio plus succi inde haurire liceret quam ex magnis
multorum commentariis, qui relicta sępe mente
scripturę
et textus explicatione tantum modo in locis quibusdam
communibus latissime expatiantur. Habeas hic, obsecro,
rationem ecclesię Christi nec tanto talento apud te
deposito fraudes. Legi in ultima duo Decade formam iuramenti
episcoporum, quod papę pręstant; sed non annotatur,
ubi
ea forma in libris pontificiis descripta inveniri possit.
Extat forma quaedam iuramenti episcoporum libro 2.
decretalium de iuramento titulo 24. cap. 4: Ego N., sed ea
non per omnia respondet formę a te perscriptę. Rogo te
itaque, ut si alibi reperiri possit iuramentum episcoporum
ea forma, ut a te scribitur, significare digneris. Bene
vale, mi observande domine, ac boni meam libertatem consule.
Salutem dicere digneris venerandis pręceptoribus meis d.
Pellicano, d. Bibliandro et d. Gesnero. Londini 1553.
Aprilis  14.
Tuus, quantus est, Martinus Micronius.
Ioannes Utenhovius* (*a.R.: .. P.S. v. Utenhove), tuus,
quantus est, eadem, que d. Martinus abs te postulans sese
tue pietati commendans ex animo literasque tuas expectans.
Vigilantissimo ecclesię Tigurinę antistiti d. Henrico
Bullingero, d. meo plurimum observando.

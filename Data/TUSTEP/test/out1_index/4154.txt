<nr>4154</nr>
<ae>Johannes Haller an Bullinger</ae>
Lenzburg, 1. Juni 1564.
Zürich StA, E II 370a, 324. / Orig.
(Aut.)
S. Accepi tuas heri Arovię, et quoniam ad nos, quod maxime desiderabamus, venire non potes, ecce ascendit ad vos, sicuti futurum praemonueram, d.
Claudius a
Madiis.
Is te unum convenire cupit et proinde, ut ad diversorium illius venire digneris, orat; mox enim, postquam tecum locutus fuerit, discedet iterum, ut cras
nobiscum in synodo seu capitulo Brugensi esse possit.
Arovia heri sero admodum discessimus, ita ut paulo ante noctem huc Lentzburgum cum praefecto venerimus,
ubi et pernoctavimus.
Iam ego una cum altero collegarum Küngßfeldum proficiscor, ubi non dubito quin me frater expectet.
Bene vale.
Ex arce Lentzburgensi prima iunii summo mane 1564.
Hallerus tuus.
[Adr.
fehlt.]*      *D. unt.
Teil des Blattes ist abgeschnitten.

<nr>3991</nr>
<ae>Johannes Calvin an Bullinger</ae>
Genf, 29. Juli 1563.
Genf 107a, 267b.
/ Entw. v. Jonvill.
Ep.Calv. 3995 (XX, 110f); englische Ãœbersetzung: Letters of Calvin IV 325f, Nr. DCLII
S. Nihil habeo in praesentia scriptu dignum, nisi quod
Rotomagenses audacia et pervicacia certant cum Parisiensibus.
Itaque missus est unus ex marescalcis, qui eorum furorem
compesceret nostrisque securitatem praestaret.
Non esset
difficile sanare omnes tumultus; imo sponte conciderent, nisi eos
regina clandestinis artibus foveret.
Aliud quidem simulat; certum
tamen est per emissarios ita agere, ut, quod palam decretum est
in regis consilio, irritum sua improbitate faciant nihili
homines.
Certe scelerum impunitas satis ostendit eam probare,
quidquid ad nos opprimendos spectat.
Quid cogitet admiraldus,
nescio.
Heri literas ab eo accepi, quibus tantum significat mihi
et Bezae propediem se hominem data opera missurum, per quem nos
sui consilii certiores faciat.
Verum ex literis Subisii, qui
simul erat, coniicio eum adhuc aulam fugere, partim quia non vult
temere periclitari, partim ne expeditionem contra Anglos
suscipere cogatur.
Comes Sausensis, Lugdunensis praefectus,
quocum mihi antehac nulla consuetudo intercessit, mihi de
tranquillo urbis statu gratulatur; provinciales vero nostros
admittere pertinaciter recusant; armis tandem erunt subigendi, et
desperatio eos praecipites agit.
Vale, clarissime vir, mihi ex animo venerande frater.
Collegis
omnibus plurimam salutem, uxori et toti familiae.
Dominus vos
omnes tueatur incolumes!
Genevae  29. iulii 1563.
                                                Ioannes Calvinus
tuus.
Ionvillaeus tuus reverenter et ex animo te salutat.

<nr>3795</nr>
<ae>Bullinger an Johannes Calvin</ae>
(Zürich), 5. Juni 1562.
<vo>Zürich StA, E II 342a, 435. / Orig.
(Aut.)
Ep.Calv. 3799 (XIX, 429f)
S. D. Heri scripsi tibi festinantissime de Rhetis non praetereundis et salutandis per illustrissimum principem Condensem, item de 5 Pagorum profectione in Galliam versus Divionem.
Hodie venit ad me vir multarum rerum peritus et inter alia brevibus: "Cuperem", inquit, "fideles in Gallia vigilantes esse et non ad credendum faciles.
Hoc scio Guysianos duntaxat extrahere tempus, ut instructiores interea facti et vi et dolis de repente opprimant omnes fideles.
Cuperem, inquam, illos esse vigilantes;
certum est enim illis impendere malum ingens ex Marsilia.
Caveant, ne Lugdunum fiat Caletum.
Guysianus Caletum ex improviso oppressit; quid, si signa Helvetiorum simularent se abitura Divionem et de repente invaderent Lugdunum? Vigilent, vigilent, ne Lugdunum de repente amittant."
Haec ille eiusmodi ad me verbis serio protulit et abiit adiectis his etiam inter abeundum verbis: "Non credis, Bullingere, quam admirabiles proditiones, doli et artes concinnatę sint.
Proinde repeto: vigilent boni et orent sedulo, ut liberentur a malo.
Cunctatio incrementa dat malis artibus." Haec ille.
Non potui autem quiescere animoque tranquillo esse, nisi mature haec ad te scriberem, ut tu mature nostros, si non dudum admoniti sunt, moneres et urgeres.
Certum est Frölichium capitaneum
mirifice urgeri a Guysio, ita ut ipsemet his diebus Lucernam abierit, hic (Lucernae inquam) et alibi urgeat agi de salute antiqua religionis et de pensionibus ipsorum; nisi mature se expediant et auxilium ferant, actum esse de his omnibus.
(Hiezu a.R.: "Frölichius unus iam est, qui hoc negotium summa urget diligentia; nisi hic esset, dubito, an milites educendi essent.") Festinant ergo.
Interim aliae et aliae remorę se obiiciunt; Abbatiscella, quod hodie audio, dicitur (licet Saloduri
consenserit cum 5 Pagis) graviter prohibuisse, ne quis militatum in Galliam abeat; an vero perditi homines mandatum hoc recepturi sint, dubito.
Adhuc constans fama est  8. iunii profecturos 5 Pagos.
Utinam adimpleta sit tandem Amorrheorum iniquitas!<f1>Vgl. Gen 15, 16.<fe> Graviores et truculentiores hostes non habet hodie c[au]sa nostra bona, quae Christi est; Christum ergo oro, dominum et regem nostrum, ut invocantes se audiat et ab his pravis et sanguinariis hominibus nos liberet. Amen, amen.
D. Coignetius
plane contemnitur a Pagis, et audio ipsi malum strui ingens; si vicerit Guysius (quod avertat potens dei nostri manus) actum erit cum Coignetio.
Quaeso te, mi frater, significa per primum nuncium, an hae meae ad te sint allatae.
Scribo has 5. iunii sub vesperam; heri dedi ad te alias de Rhetis non negligendis, quas hodie demum audio asportatas sub matutinam horam.
Vale cum omnibus fratribus.
Nostri omnes te salutant.
5. iunii 1562.
                                            Tuus ex animo totus.
Clarissimo viro d.
Ioanni Calvino, Genevensis ecclesiae pastori fidelissimo, domino colendo et fratri meo charissimo.
^$Genff.

<nr>5124</nr>
<ae>Ludwig Lavater an Bullinger.</ae>
Zürich, 16. Juni (1571).
Zürich StA, E II 340, 370. / Orig. (Aut.)
S. D.  Quae apud nos et alios gerantur, ex aliorum literis
intelligis; mihi nihil occurrit, quod eis addam. Literas
Geneva accepi a filio meo ad me et te, quas mitto. Adieci
Crispini, quia scio te mirari, quid de meis commentariis
statuerit. Scribit Felix meus in aliis literis<f1>Siehe ^#/+Senn,^#/- Wickiana 184.<fe> se vidisse
hoc maio 21 maleficas exuri, 36 teneri in vinculis, quae
morti adiudicatę sint, plures inquiri, et dum supplicium
de illis sumitur, vestes quorundam a maleficis aliis
perungi; tanta est earum audacia. Retulit mihi Ludovicus
Muraltus cuiusdam nobilis Sabaudi (nomen excidit) ditissimi
unicam filiam accusatam esse eiusdem criminis; nobilem illum
Bernae filiam suam excusasse; quid profecerit, ignoro; ex
odio tamen accusari potuit.
Nos coriarii cras triumphamus.
Quod literas attinet d. Xilandri, spero illum nihil
editurum, quod ante non ad nos missurus sit. Est certe vir
egregie doctus, quare spero eius labores non fore prorsus
irritos. Papistarum latratus non curo; metuo interim, ne in
causa praedestinationis et liberi arbitrii aliquid ex
philosophis admisceat; moneri tamen poterit. D. Erastus
plurimum ei tribuit. Literas ad oeconomum hospitalis curavi,
ipsum tamen interea non vidi; fortassis cras nobiscum novum
consulem salutabit.
Vale. Salutem dicere digneris omnibus meoque nomine precari,
ut aquae Vultureae vobis sint salubres.
Tiguri  16. iunii.
Salutant vos mei domestici, Regula Zvinglii graviter omnia
curat. Ransius in coena et prandio semper nobis adest et
pinguibus delectatur.
T[uus] L[udovicus] Lavaterus.
Clarissimo viro d. Henrico Bullingero, socero meo
colendissimo.

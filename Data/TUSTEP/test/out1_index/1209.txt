<nr>1209</nr>
<ae>Bullinger an Oswald Myconius</ae>
(Zürich), 7. Okotber 1551.
Orig. (Aut.)
S. D.  Finita sunt comitia et indicta alia ad 22. novembris,
si recte memini. Interea vellem omnino, imo nostri vellent
ex animo Urbes christianas convenire et ante illa comitia de
rebus omnibus consultare; rursus enim in quaestionem plurima
veniunt:  consultatio de concilio adeundo vel recusando, de
foedere novo iureiurando semel confirmando; Gallus
protestationis suae contra Tridentinum concilium factae
copiam dedit Helvetiis, et ea admodum extinxit ardorem
quorundam flagrantium amore et desiderio concilii non
propter Christum, sed propter Lazarum. Caesar Gallum
graviter accusat; Gallus fortiter se purgat. Quid futurum
putas? De concilio Tridentino nihil scribunt amici ex
Italia. Si potes, suggere viris bonis, ut privatim concilia
celebrentur et amice colloquantur de rebus omnibus etc.
Vornächst ist uns by dem schwären wynd Gruͤnigen (leyder)
verbrunnen biß an das schloß und ein huß oder zwey; sol in
des vogts stall durch sorglose anggangen sin. Gott behuͤt
uns vor grösserm unfal. Es ist so ein groß fhüwr xin, das
man es wyt und breyt gesähen hatt, ist vor den 12 umb
mitternacht angangen und hatt biß zuͦ dem tag gewäret.
Dedi imprimendum libellum De perfectione christianorum ad
regem Galliarum Heinrychum Latine et Germanice; d. Vergerius
vertit eum Italice et Gallice; exiguus est liber, forte 4
vel 5 foliorum. Vale et saluta Gastium, cum quo haec de
Groninga et libro meo communicabis; non vacabat illi
scribere, iube tamen, ut, si commodum sit, rescribat ad
priores.  7. octobris 1551.
Bullingerus tuus.
Clarissimo viro d. Osvaldo Myconio, Basiliensis ecclesiae
vigilantissimo antistiti, domino venerando et fratri
charissimo suo.                         Basel.

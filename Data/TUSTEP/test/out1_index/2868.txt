<nr>2868</nr>
<ae>Martin Borrhaus an Bullinger</ae>
<od>
(Basel), 1. Januar 1558.
<vo>Zürich StA, E II 346, 352. / Orig.
(Aut.)
S. D. Non erat opus, Bullingere vir clarissime, cur tam prolixe meis literis responderes, qui paucis poteram esse contentus ut negociorum tuorum, quibus occuparis, mihi conscius et sententię vulgaris de coelo ignarus.
Igitur, ne longis literis tibi molestus essem p riter utriusque ocio, quo neuter abundat consulens statui paucis tibi respondere.
De sacramento arbitror meam sententiam tibi satis cognitam esse.
Quod ad coelum divinitatis luce illustre, in quo pater cum filio habitat, et ad
thronum et dextram patris in hanc rerum universitatem pertinentem attinet, non est visum quicquam in pręsentia tibi respondere, partim quod non videris, quid ego nomine coeli, divinitatis et throni accipiam, percepisse, partim quod hoc tempore multa sunt, quę ad publicam Helvetię salutem magis intersit explicare quam hanc quęstionem accuratius enodare.
Interea concordiam in domino et amicitiam, qua divinus spiritus nos coniunxit, inter nos sartam tectam tueamur.
Etenim tempus veniet, quo
de spirituali coelo et throno Messię clarius sumus locuturi.
Tu vale cum Tigurina ecclesia et eius ministris.
Tuos omnes in domino plurimum salvere iubeo.
Calendis ianuarii 1558.
Martinus Borrhaus.
[tuus]
Reverendo viro doctrina et pietate praestanti Henrico Bullingero, sacri evangelii ministro apud Tigurinos, suo in domino fratri charissimo.

<nr>5596</nr>
<ae>Johannes Brandm端ller an Bullinger.</ae>
Basel, 6. April 1574.
Z端rich StA, E II 377, 2607. / Orig. (Aut.)
S.P.D.  Quoniam, vir ornatissime, honorande senex, saepe et
fere in omnibus
literis tuis ad Iohannem Baptistam M端llerum datis plurimam
ascripsisti mihi
salutem, est quod maximas tuae humanitati et excellentiae
habeam gratias. Ex eo
enim facile colligere queo te non solum mei memorem, sed
etiam amantissimum
esse, et quia, sicut ego tibi charus sum, ita vicissim tua
humanitas mihi chara
est ex toto pectore<f1>Adagia, 1, 4, 26 (LB II 160f).<fe>, non libenter certe illi molestias et
labores exhibeo.
Quoniam autem rogatus sum hisce diebus a quodam, ut eius
nomine ad te scribam,
non potui me continere ab hoc officio, quamlibet invitus te
molestem. Ratio est,
quia et istum diligo, pro quo scribo et oro, ut ipsum tibi
commendatum habeas et
iuves, si fieri potest, quo panem cotidianum apud vos habere
possit. Est enim
Iudaeus, sed baptizatus et credens in Iesum Christum, quem
et confitetur non
solum ore, verum etiam multis operibus bonis, quae vix
quispiam ex christianis
parentibus natus faceret. Nomen ipsius domino notum est;
appellatur enim Marcus
Lombardus. Opto homini omnia fausta. Ipse eousque se demisit
apud nos, ut
voluerit tandem praefectus mendicorum fieri, ut gratis panem
suum comederet, sed
aliquid ageret; caeterum non potuit locum habere. Iudaeus et
Hebraeus et aliquot
linguarum peritus et propter Iesum Christum suscipi debet,
quem agnoscit suum
servatorem. Salus enim ex Iudaeis est, et Iudaei nobis
spiritualia seminarunt.
Et etsi adhuc fortasse imbecillis est in fide, nos tamen
monente apostolo natu
ex tribu Beniamin debemus infirmitatem impotentium portare,
quemadmodum dominus
haec omnia melius novit quam ego. Igitur etiam atque etiam
rogo dominum, ut ei
et consilio et auxilio sit, quo possit inter vere
christianos vere christianus
manere suumque victum habere. Ut enim divitiae multis
occasionem dant peccandi
in deum, sic etiam paupertas nonnunquam praebet ansam
assumendi in vanum nomen domini dei. Ad extremum rogo tuam
humanitatem, ut mihi ignoscat, quod semper fere in literis
meis nonnisi mendico
et aliquid a vobis peto. Det vobis dominus noster etiam
omnes petitiones cordis vestri per Christum Iesum. Amen.
Vale, vir ornatissime, et semper pro me ora meque diligere
persevera, ut facis.
Salutabis, quaeso, nomine meo plurimum d. Rodolphum
Gvaltherum, d. Hallerum et reliquos in domino dilectos
fratres.
Basileae anno domini 1574.  6. aprilis.
Iohannes Brandmillerus.
Viro pietate, prudentia, doctrina et autoritate ornatissimo
domino m. Heinrycho
Bullingero seniori, eximio Christi servo, domino et patri
plurimum colendo.
Tiguri.
Darunter v. Bull.s Hd.:  "D. Brandm端lleri Basiliensis pro
Marco Lombardo."

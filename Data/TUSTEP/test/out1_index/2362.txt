<nr>2362</nr>
<ae>François Hotman an Bullinger</ae>
<od>Straßburg, 25. März 1556</od>
<vo>Autograph: ???.
(Siegel...)</vo>
<dr>Ep. Hot (v. Meel, Amst. 1700)4 p. 3; Ep. Calv. 2417 (XVI,
83ff.)<dr>
<re> </re>
<tx>Munus tuum accepi cum literis tuis humanissimis et
amantissimis. Deum oro ut me ista tua benevolentia nunquam
indignum reperias.
^$Mitto nunc tibi epistolam apologeticam ad Bezam nostrum,
adversus libellum quendam hic falso inscriptum christiani
Iurisconsulti nomine ex qua humanitatem eius hominis cognosces,
quem salutare tuo nomine non potui, quod Francofordiam aut
Heidelbergam profectus esset priusquam libellum suum hic
divulgasset: quem ita occulte imprimendum curavit ut pretio
nullo pagina una a typographo prius extorqueri potuerit quam
ipse dicessisset.
^$Te de Ruffi duplicatione nihil audisse arbitror. Eam decem
abhinc diebus Balduinus mihi misit, <gr> </gr>. Nunquam meum
cognomen effutivit. Quibusdam locis dicit me delirare, quippe
iam quinquagenarium et aetate ipso sesquimaiorem. Nihil unquam
ineptius legisti. ALterum autorem istius libri fuisse dicas. Sed
omnino hoc tempore respondere non possum, partim propter
innumeras occupationes (quas fateor esse negotio religionis
postponendas, sed illis nunc penitus sum addictus) partim
propter gallicum meum negotium, quod iam ita feliciter fidei
beneficio succedit ut duos fratres meos ad cognitionem evangelii
perduxerim, neque unquam maiorem de meo patrimonio spem
habuerim.
^$Filius tuus mihi erit commendatissimus, sed ut video, nisi abs
te moneatur, ad me non veniet. Mihi tamen in crastinum diem ad
prandium promisit. Librum tuum cum summa voluptate hic legimus.
Deus faxit ut istis aliquando scandalis finis imponatur.
Ecclesiola nostra duos habet optimos ministros, qui sententiam
suam apertissime prae se ferunt. Sleidensis, Sturmius,
Dasypodius et alii nonnulli nobscum sentiunt, speroque Deum Opt.
Max. veritatem evangelii sui electis et filiis suis
patefacturum.
^$Argentor. 25. Martii 1556.
<lz>[Adresse ...]: Clarissimo et praestantissimo viro D. Henrico
Bullingero ministro ecclesiae Tigurinae patri meo
observandissimo Franciscus Hotomanus S. D.

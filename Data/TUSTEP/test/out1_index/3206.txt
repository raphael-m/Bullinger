<nr>3206</nr>
<ae>Johannes Fabricius an Bullinger</ae>
<od>
Chur, 16. Oktober 1559.
<vo>Zürich StA, E II 375, 562. / Orig.
(Aut.)
Gr.
II, 162 R.
S.Literae tuae (vir clarissime paterque in Christo reverende) mihi die lunae, qui dies Galli fuit, sero admodum sunt redditae.
Vix tantum temporis mihi superfuit, ut tuas et Iaskei legerem.
Habeo paternitati tuae gratias ingentes.
Legatus tuas nobis communicavit; sed quod viderem festinantius scriptas, existimabam te alia nova ex Germania habere, quae scribere ad legatum temporis angustia exclusus nequivisses.
Quae de Scotis scripseram, ficta fuerunt.
Capita pacificationis, de quibus tu, et
legatus habet et nobis legit.
Illud Gallis intolerabile est, quod Scoti eos a suo regno volunt exclusos.
Remitto Iaskei.
Novi hic nihil habetur, nisi forte id novum est, quod tamen iam est inveteratum, de turbis, quae Romae sunt, de quibus quaedam ad d.
Lavaterum.
Dux Ferrarię 7. die huius mensis diem suum obiisse dicitur.
Vale, pater in Christo reverende, et quod adhuc facis, me tibi commendatum habe.
Curię in die S.Galli anno 1559.
Salvum te volunt et incolumem nostri omnes.
                                            Ioannes Fabricius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum observando.

<nr>3352</nr>
<ae>Johannes Fabricius an Bullinger</ae>
<od>
Chur, 16. Juni 1560.
<vo>Zürich StA, E II 375, 603. / Orig.
(Aut.)
Graub.
II,  190f.
S. Synodus nostra tandem soluta est, cum durasset totum triduum.
Fratres indicarunt rem in Superiore Foedere ad magnos motus spectare, nisi deus conatibus quorundam pessimis obviam eat; tantum potuit ille diabolicus angelus.
Sed spero brevi amentiam eorum manifestam fore.
Ettlich dusent personen sind der capel zuͦgeloffen, in deren der engel soll erschinen syn, nieman lär; bringend gält, schaaff, hännen etc.
Ita hic rusticus brevi ditabitur.
Es ist als ein verderbt wesen;  doch so hoff ich, diß
wie anders ouch sölle letstlich zuͦ fürdernuß des evangelii dienen, so ir bübery entdeckt wärde.
Es staat so gefaarlich im Oberen Pundt, das, waa nun zween man um diß handels willen zuͦ der weer kommen, so meint man, es wurde ein groß bluͦttvergiessen volgen.
Cum hucusque essem scribendo progressus, en tuae mihi et quidem alterae redduntur; nam alteras pridie reddiderat Baltaser Heer Glaronensis, qui prolixe sibi constare affirmat Quinquepagicos denuo cogitasse de suis vi opprimendis, nec dubito angeli hanc tragoediam excitatam, quo magis nostri domi contineantur, utpote quibus inter se mutuo non satis bene conveniret.
Mi d.
pater, nescis tu, quam multi sint tepidi, licet, quod verum dicam, fervent plures.
Sed nihil certi possum polliceri, cum
practicae tales paucorum agitentur arbitrio et illorum maxime, qui didicerunt accipere.
Sed tu videbis, remissius agent 5 Pagi propter Turcam imminentem iam cervicibus pontificis et Philippi.
Vera sunt, quae audisti de classe capta, et heri nunciavit legatus esse compertissima; dicuntur fuisse triremes 62, quarum 14 supersint,  quae ita in angustiam sint redacta, ut et dei eis nihil spei sit reliqui, et mirabilis in hoc casu dei elucet providentia; nam dicuntur Philippici ad adventum classis
Turcicae insulam quandam Zerbe nomine occupasse eamque iam quasi totam communiisse, cum ecce ex improviso tempestas coorta classem Turcicam invitam et ex inopinato, quae abfuisse dicitur trecentis miliaribus Italicis, in eandem insulam vi impellit.
Dicuntur capta hominum multa millia.
Ex Gallia audimus, quae et tu scribis.
Supplicatio quaedam venit in manus legati, diserte ut dicit scripta, quam authores motus Gallici obtulisse dicuntur regi, in qua reddunt causas tumultus et religionem liquido
excipiunt, propter quam sibi constare aiunt non fas esse arma subditis sumere contra suos reges; sed hanc causam totam civilem.
Omnem autem invidiam in Guisianos derivant, quos affirmant occupare voluisse tyrannidem, Provincias et nescio quas comitatum sibi usurpare conantes duplicare vectigalia et interim stipendia et aes alienum non dissolvere, originem suam ad Carolum Magnum referre et quidem se meminisse patrem Heinrichum, si supervixisset, cogitasse semel Guisianos regno exigere.
Haec et
alia etc.
Ad nos, quaeso, d.
pater, scribas, quis creatus sit consul, et si quae alia de rebus Helveticis; ea enim in primis scire refert, quo bonis inculcare paulatim possimus, quod ex re est ecclesię.
Quae de angelo paterne mones, omnia prolixe in synodo nostra sunt discussa; nemo est Curiae, qui credat; omnes clamant rusticum tormentis subiiciendum.
Et certe res est ficta et ementita, propterea quod rusticus dicitur avarus esse inprimis homo nec adeo probatae vitae, ut visiones angelicas iactare debeat.
Et quod  magis est: qui dicitur esse artifex huius tragoediae, totus est obnoxius pensionibus.
Et cum adhibuissemus consilio nostro viros claros ex Foederibus, suaserunt omnes, in concionibus
diligenter monendos fideles, certitudinem scripturarum urgendam et nihil in praesenti praeterea tentandum, donec hic motus per se sopiatur.
Omnia sunt vana et foeda, nec unquam venit mihi in mentem cogitare homines esse tam extreme deploratos et stupidos, qui talia delyramenta cre
Vale, reverende in Christo pater, cum tuis omnibus, quos et ego et coniux mea salvere cupimus.
Salvum te cupiunt nostri omnes.
Curię  16. iunii anno domini 1560.
                               Tui observantissimus Ioannes F[abritius].
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum honorando.

<nr>5081</nr>
<ae>Bullinger an Thomas Erastus</ae>
<od>[Zürich, November/Dezember 1570]</od>
<vo>Thomas Erastus, Disputationes de medicina nova, Bd. 1, Basel 1572, S. 239f</vo>
<re></re>
<tx>[Eadem fermè scripsit ad me vir pietate ^& doctrina
clarissimus D. Henricus Bullingerus, qui eum Tiguri nouit,
vbi aliquandiu vivit. Vt sui vbique similem fuisse
perspicias, ex huius etiam viri nunquam satis laudati
literis aliquid adijciam.] Contuli cum eo, inquit, semel ^&
iterum de rebus varijs etiam Theologicis vel Religionis. Sed
ex omnibus eius sermonibus pietatis nihil intelligere
licuit, Magiae verò, quam ille nescio quam fingebat,
plurimum. <vl>240</vl> Si eum vidisses, non Medicum
dixisses, sed Aurigam: ^& soldalitio Aurigarum mirificè
delectabatur. Ergo dum viveret hîc in diuersorio Ciconiae,
obseruabat aduertantes in hoc hospitium Aurigas: ^& cum his
homo spurcus vorabat ^& perpotabat: ita nonnunquam vino
sopitus, vt se in proximum scamnum collocarit, crapulamque
foedam edormiret. [Deinde interiectis quibusdam, qualia
Oporinus etiam habet, sic concludit.] Breuiter sordidus erat
per omnia ^& homo spurcus. Rarò aut nunquam ingrediebatur
coetus sacras, ac uisus est Deum ^& res Diuinas leuiter curare.

<nr>4241</nr>
<ae>[Bullinger an Jörg Müller]</ae>
<od>[Zürich, 8. Dezember 1564]</od>
<vo>Autograph: Zürich Stadtarchiv, Archiv der Müller'schen Kuratel für Arme, VII, 51 (Doppelblatt, 4 Seiten)</vo>
<dr>Gedruckt: u.a. FS H. Escher, S. 231f</dr>
<re>Dringende Mahnung, im Bürgermeister-Amt zu bleiben.</re>
<tx>Frommer, eerenvester, insonders günstiger herr und vertruwter, liebster
fründ.
^$Ich hab gestern vernommen mitt minem grossen leyd, dass ich ouch diser nacht
nüt geschlaffen hab, dass ir abermals willens, die burde, die üch Gott mitt dem
schwerren ampt uffgeleit, von von üch zuͦ werffen.
^$Wo dem also wëre, köndte mir und andern glöubigen in disen ellenden zyten<f1>vgl. Diarium!<fe>
kein grösser leyd begegnen, üwer und unser aller halben.
Dann ich wol weiß, dass üch Gott dorumm nitt minder dann Ionam
und andere straaffen wirt.
Das [wäre] mir von hertzen leyd. Und bitten Gott, dass er üch und die üweren vor
allem leyd beware.
^$Gott hatt üch gwalltig mitt siner hand, wider uweren willen, an das ampt
gesetzt, und noch bißhar darinn behallten, hatt üch ouch gnad gen, das irs wol
verwallten habend, und allen frommen und der gantzen gmeind lieb sind;
alle frommen ouch uff üch setzend und sähend, und hoffend, Gott werde uns durch
üch hälffen.
^$Söllend ir nun uns all in disen gfaaren verlassen, da ir aber wol erfaren,
wie üch Gott so redlich hilfft, und darvon faren, und üwer ruͦw suͦchen,
werdent ir gotts und aller frommen findschafft uff üch laden, ouch allen
widerwerttigen bösen buͦben die thür uffthuͦn. Und was hernach verderpt
wirt, würt man sagen, hätte der herr Müller Gott vertruwt und sin bests gethan,
so were das nitt beschähen. Daran treyt er die gröste schuld.
^$Setzend ir aber trüwlich zuͦ uns und fliehend nitt von uns, werdent ir Gottes
und aller redlichen lüthen gunst behallten, die werdent üch nitt <vl>S. 2</vl>
verfluͦchen und übel reden, sunder Gott für üch bitten. Und wirt üch Gott ouch
trüwlich hälffen.
^$Dorumm bitten ich, alls uwer von Gott beruͤffter und geordneter pfarrer, ouch
williger diener, durch Gottes und sines volcks willen, so ir üch ettwas hättind
fürgenommen, dass ir vomm ampt üch ryssen wöltind, das ir üch under das ioch
Gottes begäbind<f1>Vgl. Mt 11, 29-30.<fe>, nitt kleinmuͤtig, sunder
dappffer syend, in denen gfaren-zyten trostlich zuͦ Gott, zuͦ sinem wort,
zuͦ siner kylchen, und zuͦ sinem verlaßnen volck setzind, wie üch alle
fromme truwend.
^$Verstand das von mir imm besten. Dann ir das mir vertruwen söllend, der üch von
hertzen guͦtz gondt<f1>gönnt.<fe>, der ouch von hertzen wachet über die herd Gottes.
Umm deren willen bitten ich, thuͦnd das best, wie bißhar.
^$Und ermässend dise min vermanung wol. Gott mitt üch.
<un>[Ohne Unterschrift.]
<lz>[Ohne Adresse. S. 3 unbeschrieben, auf S. 4 von Jörg/Georg Müllers Hand:]
Meister Heinrich Bulinger schikt mir disen brief uff fritag, den 8. dag december
im 64. jar vor mitag.
[Schieß-Abschrift desselben Briefs:]
Frommer, eerenvester, insonders günstiger herr und vertruwter, liebster fründ etc.
Ich hab gestern vernummen mitt minem grossen leyd, das ich ouch diser nacht
nüt geschlaffen hab, das ir abermals willens, die burde, die üch gott mitt dem schwerren ampt uffgeleit, von üch zuͦ werffen.
Wo dem also were, köndte mir und
andern glöubigen in disen ellenden zyten kein grösser leyd begegnen, üwer und unser alle halben; dann ich wol weiß, das üch gott dorumb nitt minder dann Jonam
und andere strauffen wirt, das mir von hertzen leyd, und bitten gott, das er üch und die üweren vor allem leyd beware.
Gott hatt üch gwalltig mitt siner hand
wider üweren willen an das ampt gesetzt und noch bißhar darinn behallten, hatt üch ouch gnad gen, das ir wol verwallten habend und allen frommen und der gantzen
gmeind lieb sind, alle frommen ouch uff üch setzend und sähend und hoffend, gott werde uns durch üch hälffen.
Söllend ir nun uns all in disen gfaaren verlassen,
da ir aber wol erfaren, wie üch gott so redlich hilfft, und darvonfaren und üwere ruͦw suͦchen, werdent ir gotts und aller frommen findschafft uff üch
laden, ouch allen widerwerttigen, bösen buͦben die thür uffthuͦn, und was hernach verderpt wirt, wirt man sagen: hätte der herr Müller gott vertruwt und
sin bests gethan, so were das nitt beschähen; daran treyt er die gröste schuld.
Setzend ir aber trüwlich zuͦ uns und fliehend nitt von uns, werdent ir gottes
und aller redlichen lüthen gunst behallten; die werdent üch nitt verfluͦchen und übel reden, sunder gott für uch bitten, und wirt üch gott ouch trüwlich
hälffen.
Dorumb bitten ich alls üwer von gott beruͤffter und geordneter pfarrer, ouch williger diener, durch gottes und sines volcks willen, so ir üch ettwas
hättind fürgenommen, das ir vomm ampt üch ryssen wöltind, das ir üch under das joch gottes begäbind, nitt kleinmuͤtig, sunder dappffer syend, in denen gfaren
zyten trostlich zuͦ gott, zuͦ sinem wort, zuͦ siner kylchen und zuͦ sinem verlasßnen volck setzind, wie üch alle fromme truwend.
Verstand das von mir
imm besten; dann ir das mir vertruwen söllend, das ir nitt trüwern fünd habend, der üch von hertzen guͦtz gondt, der ouch ouch von hertzen wachet über die
herd gottes.
Umb deren willen bitt ich, thuͦnd das best wie bißhar und ermässend dise min vermanung wol.
Gott mitt üch.
Vermerk a. t.
von Georg Müllers Hand: "Meister Heinrich Bullinger schikt mir disen brief uf fritag den 8. dag december im 64. jar vor mitag."

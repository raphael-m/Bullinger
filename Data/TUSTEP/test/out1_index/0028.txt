<nr>0028</nr>
<ae>Leonhard Soerin/Serin an Bullinger</ae>
<od>[Ulm], 6. Februar 1548</od>
<vo>Autograph: Zürich StA, E II 364, 110f. (Siegel....)
<dr>Ungedruckt</dr>
<re>Regest
</re>
<tx>S.P. Mitto tibi, observandissime charissimeque
Bullingere, scriptum hoc pręsens simulque calculum
porrigo, quem, si huic addideris denique [deinque?]
ęditione dignum iudicaveris, cupio ab aliquo
typographorum vestrorum, quam primum fieri poterit, et ante
exitum comitiorum Augustanorum excudi mihique mox cum hoc
meo prototypo exempla 30 mitto [Am Rande ergänzt: mitti].
Varnirius<f1>Varnier.<fe> noster, cui procul dubio etiam aliquot mittentur,
pretium a me accipiet. Nomen autem non aliter addi volo,
nisi ut a tergo adpinxi, post alias ob hanc etiam causam,
quo minus deprehendatur, quis ille sit, ad quem scripsi,
idque gravissimę rationes, quas recensere supersedeo,
efflagitant. Pręterea cupio etiam summopere, nisi omnino
Helvetica libertate ingenuitateque indignum videatur, nec
suum nec urbis nomen prodat typographus, ne, quod ego
omnibus modis cavi, hęresis suspitione libellus
impediatur, quominus papales regiones pervagari possit, in
quibus sunt, quorum imprimis gratia a me compositus ille
est, quamvis in nostris quoque urbibus plures quottidie sese
moveant et impudenter quoque prodeant Nae itę. Nemo est
in hac urbe nec Martinus quidem noster excepto uno ex
fratribus duobusque scribis, qui huius sit negotii conscius.
Quo consilio singula sint dicta et ita temperata (nec enim
verbum unum temere et incogitate effutire volui, nisi quod
per ignorantiam peccatum est), cum longum tum periculosum
esset hic amplius recensere modo. Idioma Svevicum, quo tamen
alias utcunque utor, studio vitavi; monendus igitur
typographus est, ne quid mutare tentet; vellem enim omnino
videri hęc ex Bavarica aliqua aut Austriaca provincia
esse exorta et a papista quodam conscripta.
^$Si quid tibi videbitur inconcinnus aut durius dictum nec
tamen mutare voles, cogites, oro, antea argumenti aut
instituti mei rationem ita forte efflagitavisse eoque me
rapuisse, idque inprimis opus erit, cum de testamentorum
ratione et id genus alia legeris. Brevi, oro, rescribas
iuxta cęptam tuam erga me benevolentiam, vir clarissime
idemque frater colendissime, quo sciam, quomodo res sese
habeat. Nova scribere non vacat; perpauca etiam habeo.
Piscator noster Aurachium<f1>Urach.<fe> in ducatu
Wirtembergensi concessit. Martinus Argentoratensis clam in
confinio est Augustano expectans, quando iuxta exauditam
petitionem statuum quorundam a Cęsare vocetur audiri.
^$Bene vale et me commendatum habe.
^$6. februarii anno et. 48.
<un>Tuus Soerinus.
^$Raptim.
^$Vobis male metueremus, nisi pridem ex legatione tuorum
illorum principum Martino nostro spem aliam fecisset
Vadianus. Dominus vos defendat et omnia vestra consilia
dirigat, charissimi fratres. Amen.
<lz>[Adresse hinter S. 114) An herren Heynrichen Bullinger
zuͦ Zürch.

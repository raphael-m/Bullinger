<nr>4753</nr>
<ae>Georg von Stetten an Bullinger.</ae>
Augsburg, 31. März 1568.
Zürich StA, E II 378, 1823. / Orig. (Aut.)
S. Quotiescunque adversarii nostri sinceram religionem
opprimere voluerunt, illis ipsis suis machinamentis eam
multo amplius provocarunt idque ex eo tempore, quo sincera
evangelii lux dei optimi gratia nobis affulgere coepit,
hucusque semper fortem esse animadverti. Idem vero nunc
multo evidentius, quando antichristus cum sua cohorte
supremos conatus admoliri statuens ad opprimendos pios
versis viribus ipse passim magis quam unquam antea
atteritur. De bello Gallico foeliciter, ut spero, confecto
merito omnes pii gratias deo nostro maximas agunt, ut qui
cognoscunt, a quantis periculis erepti nunc sint, quae ipsis
ab antichristo imminebant. quę de statu rerum passim
apud nos feruntur, in adiectam schedam congessi.
Bene vale, domine colendissime, cum omnibus tuis.
Datum  Augustę  31. martii anno 68.
R[everentiae] t[uae]  studiosissimus Georgius a Stetten.
Venerando, pio atque erudito domino Henrico Bullingero,
ecclesię Tigurinę antistiti vigilantissimo, domino et
amico suo colendo.              Tiguri.

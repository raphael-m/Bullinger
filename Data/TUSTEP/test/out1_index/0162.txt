<nr>0162</nr>
<ae>Jakob Fehr an Bullinger</ae>
<od>Lindau, 14. Juli 1548</od>
<vo>Autograph: Zürich StA, E II 345, 372. (Siegel....)
<dr>Ungedruckt</dr>
<re>Regest
</re>
<tx>Gratiam et pacem a domino per Iesum Christum.
Doctissime Hainrice, Paulus Campidonensis tuam erga se
humanitatem (am Rande nachgetragen: Rasdorfer) summopere
michi commendavit nuper rediens, sciscitans, num quid
interim accidisset, quod Tiguri egisset, compertaque
rerediit ad suos 21. Interea optato venit ad me Iohannes
noster praesentium lator indicans se (gestrichen) itineri
sese accinxisse Tigurum versus. Nacta itaque oportunitate
nolui te latere, in quibus erumnis versemur; minantur
Cesareani obsidionem et eversionem urbis nostre, nobis autem
exquisitissima tormenta parata, nostrates vero hactenus
inconcussi perstant. Inducie duodecim dierum a Cesare
statute, quibus evolutis ni consentiamus ac suo Interim nos
subdamus, actum de nobis esse inquiunt. Nos ardentissimis
precibus patrem nostrum in celis precamur, respicere in
minas eorum velit et audire omnia verba Senacherib
blasphemantem se, cuius auxilio freti ne pili facimus
tonitrua, fulmina, coruscationes papisticas. Maior est, qui
in nobis est, quam qui in mundo. Spero, optime vir, nos
haudquaquam flectendos, sed duraturos in finem precibus
ecclesie tue fulti, cui causam nostram commendari maximopere
cupimus. Preterea vobis consultum iri optamus, ne Hispanicis
technis aereque proditorio adobruti similibus casibus
involvamini. In Excubiis, vir bone, crede mihi, vobis
standum. Tenduntur vobis insidie; admonitos vos velim.
Paratur exercitus contra vos idque clam; vigilandum
profecto. Perpendite, quid Ißprugii in vos moliatur, quid
princeps non longe ab Argentina, quid copie circumcirca.
Ferunt Cesaris filium ingentissimas copias secum allaturum.
mentem tenes; calamo non omnia commitenda enim.
^$Vale, mi Hanrice, et saluta meo ac uxoris mee nomine uxorem
tuam et Theodorum Bibliandrum conterraneum et fratres in
domino singulos.
<un>Tuus ex animo Iacobus Fer.
^$Lindavię 14. iulii anno 48.
<lz>[Adresse] Pietate ac multiiuga erudicione prestanti
domino Hainrico Bullingero, ecclesie Tigurine antistiti,
amico suo charissimo.

<nr>0798</nr>
<ae>Joachim Vadian an Bullinger</ae>
St. Gallen, 31. Mai 1550.
ZÃ¼rich StA, E II 351, 116.
St.G.Mitt. 30, S.846f.
Orig. (Aut.)
S.  Petivit a me Clemens Lenerus, cognatus meus, qui has
tibi reddit, quo meis
ipsum literis tuae humanitati commendarem; quod sane hoc
feci libentius, quo
magis a me cum maiorum suorum, tum suo inprimis nomine
diligitur. Est enim vir
multa re simulque multa fide praeditus a domino. Sed et
generum habet Tiguri
neque aliud cuperet magis, quam aliquot puellis suis (quas
sane quam elegantes
habet) alios itidem generos parari, qui virtutis curaeque
domesticae amantes
essent, quorum in gratiam ipse dotem minime illiberalem
esset numeraturus. Habet
uxorem magnae familiae, quae coniugis Iacobi, vestri
chirurgici, soror est,
probatissimam foeminam et veritatis christianae amantem.
Nisi vero fallor, in
hoc est totus, ut suo aliquo die in agrum Tigurinum
commigret, venditis semel
amplissimis prediis, quae in agro Doggenburgio hactenus
magno cum fructu
possedit possideretque diutius, nisi videret, apud suos
plane frigescere
religionem, cui Antronius, eius loci dominus, miris artibus
insidiatur. Velim
autem homini adesses consiliis tuis, si quae ipse abs te
flagitaret; bonus enim,
ut dixi, vir est nec ullo magis vicio la[b]orat, quam quod
vini interdum
amantior est, quam deceat. Verum hoc [i]psum usque adeo
increbuit nostra illa
aetate, ut summis ordinibus virtutis [e]tiam* (* a.R.: ...
... ... ....... [.
...  instar? .. loco?]) celebretur et laudem ferant, qui
potando caeteris
praestant. Vale. [S]angalli, pridie calendas iunias, anno
1550^#'o-.
Ioachimus Vadianus.
Praestantissimo viro d. Henrycho Bullingero, urbis Tigurinae
episcopo, domino suo inprimis colendo.

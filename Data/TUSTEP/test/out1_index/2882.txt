<nr>2882</nr>
<ae>Matthieu Coignet an Bullinger</ae>
<od>
Payerne, 16. Januar (1558.)
<vo>Zürich StA, E II 368, 412. / Orig.(Aut.)
S. Pergratum mihi fuit per tuas literas intelligere de tua valetudine, et quam tu pro meis cistis et hospes Ciconie sollicitudinem sumitis, et habeo gratiam.
Puto dominum legatum St.
Laurentium scripsisse, ut eas, dum hic sum, habere possim.
Quodsi nihil adhuc effectum sit, optarem, quoniam sum brevi repetiturus Camberiacum, ut, cum se commoditas et occasio offeret, Badenas usque mitteret ad magistrum poste et ciphi, nisi commodius sit usque ad Genevam mittere ad d.
Normandie aut urbis sindicos,
qui persolvent, quod conventum erit, pro vectura.
Nec est, quod vereatur, ne quis ei facessat negocium aut controversiam, si quid depereat, ubi ille et diligentiam et fidem bonam adhibuerit, quam quivis optaret in amici negociis, teque oro, ut sponsor sis.
D. legatus mihi pollicitus est se scripturum ad utrumque magistrum poste, nec est aliquid, quod urgeat aut moram non ferre possit et expectare vectorem fidelem et oportunum; dabit enim forsan mihi dominus, ut te brevi videre possim et tecum familiariter colloqui.
Bene vale et nos ama salutesque, quęso, amicos communes.
Paterniaci 16. januarii.
D. legatus mihi communicavit, que ad eum nuper scripsisti.
Tuus ex animo Matthęus Coignetius.
Domino Henricho Bullingero.
Zurich.
^$Tiguri.

<nr>2208</nr>
<ae>Christian Hospinian an Bullinger</ae>
Bülach,  4.(7.?) August 1555.
Zürich StA, E II 335, 2279b./Orig.(Aut.)

Salve, colendissime Bullingere, d. Simon Sulcerus mihi has
literas tę humanitati perferendas tradidit; ego, quia hoc
tempore domum properandum erat, hasce d. Iohanni Hilero
concredidi, qui accepit se primo quoque tempore et nuntio ad
te missurum. Laborarunt quidem Basilienses fratres omnemque
moverunt lapidem, ut senatus religionis in iureiurando illo
inauspicato, quod Confoederati nostri a nobis extorquere
nituntur, meminissent; at, quid profecerint, puduit
scribere. Dominus res Helvetię nostrę deploratissimas
in
bonum suis finem dirigat. D. Cellarius et frater meus
Hospinianus te cum omnibus fratribus salvum cupiunt. D.
Osvaldus medicus patri venerando d. Pellicano salutem dicit.
Vale et me commendatun habe. E Bülaco  7. augusti 55. raptim
in transitu.

Tę humanitati devinctissimus Christianus Hospinianus.

[Adr. fehlt.]


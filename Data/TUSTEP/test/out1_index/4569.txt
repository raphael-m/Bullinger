<nr>4569</nr>
<ae>Bullinger an . . . . . . . .  .</ae>
[nach 15. Februar 1567].
Zürich StA, E II 441, 394. / Orig. (Aut.) (Entwurf?)
Edler, vester, insonders günstiger juncker, min willige
dienst und alles guͦts bevoran. Ich dancken gott, das er mir
die gnad gäben, das min Isaias üch und andere eerenlüth so
wol fröwt; gott gäbe, das er ouch vil frucht bringe.
Demnach, als ir min meynung von mit begärend, ob den
bäpstischen von wägen der pundtnuß zuͦ vergonnen, in üwer
statt gerichten oder gebieten mäß und andere grewel von gott
verbotten und dorumb von üch abgethan, nimmer wider
anzuͦnemmen, zuͦ hallten, sag ich einfallt, das sömlichs
dheins wägs zuͦ gestatten ist; dann es der reformation
zuͦwider ist. So mag dardurch gott erzürnt werden, das wir
uff dem menschlichen pundt so vil halltend, das wir umb der
menschen willen, ja von irer hilff willen, den glouben
übergäbend. So bald Constantinus und andere keyser christen
wurdent, thaatend sy uß den panern alle abgött, woltend ouch
iren kriegslüthen, die noch abgöttisch warend, nitt
gestatten, das sy ire zeychen hättind harlangend von der
heydery noch das sy nach ir religion in der christen
keyseren lägern oppffertind. Es hätte ouch bald grosse
unruͦwen und uffruͦren under dem volck gäben.
[Schluss fehlt.]
vgl. HB Bibl. I 558.

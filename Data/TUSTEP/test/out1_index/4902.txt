<nr>4902</nr>
<ae>Peter Melius an Bullinger.</ae>
Debrezin, 27. april 1569.
Zürich StA, E II 367, 416ff.
Wotschke, S. 307f.
Gratia et pax a deo patre et domino Iesu Christo charitati
tuae cum omnibus invocantibus nomen domini multiplicentur
amen. Recte apostolus<gr> tH kangkrainH</gr>  hęreticam
luem et dogma contagiosum confert. Nam sicut pecora contagio
et cancer viva membra serpendo despascit, ita antichristi
hęresis viva membra et oves Christi corrumpit. Sicut
autem initia cangraenae et contagionis parva sunt et in dies
serpendo augescunt et dilatantur, ita
serveto- blandraticorum foeda lues parva initia in infinitum
dilatavit. Ediderunt enim duos libros, primus de falsa et
vera dei cognitione, secundus de cognitione Antichristi, de
regno Christi et Antichristi. In his plus quam quadringentas
hęreses, scorpionum et viperarum ova venenis plena,
pepererunt, quarum catalogum cum refutatione Tigurum ad
c[els.] v[ram,] ut sub censura et iudicio c[els.] v[rae]
edantur, mittam. Nunc ergo verificatur, quod apostolus de
hęreticis loquitur:<gr> oi planwntes kai planwmenoi
....</gr>
Opera autem ab illis edita Latine et ungarice secundum
mensuram fidei et datam a deo sapientiam minimam et sane
infantilem cum rudi et barbaro stylo et sermone refutamus.
Cum autem desint docti et fideles typographi in regionibus
nostris, placuit hęreticorum refutationes non
intercidendas, sed si quae post habemus, quae emittenda
sunt, fidei [et] diligentiae paternitatis tuae committentur.
Institui autem, ut dixi, refutationem 340
serveto- blandraticarum hęreseon, quibus refutatis statui
ad c[els.] v. transmittendas. Si ergo c[els.] t. in eo
studium et diligentiam fidemque typographorum per Threctium,
Cracoviens[i] ecclesiae Christi civem utilem, promiserit,
brevi omnia ad c[els.] t[uam] transmittam. Addidi
hęresibus serveto-blandraticis refutationem blasphemarum
iudaeorum rabbi Iosephi et aliorum, qui foede contra triadem
sacram et omnes fidei articulos et evangelistas ut Iulianus
apostata per contradictiones nugantur, aeternam filii
generationem illudunt. Quae omnia sunt fundamenta
hęreseon serveto- blandraticarum. Et isti enim novatores
antitriadici propter contradictiones<gr> apokruja</gr>
vocant novi testamenti maximam partem, ubi triadis
mysterium, Christi et spiritus sancti aeterna deitas
confirmatur. Et baptizandi formam in nomine patris, filii et
spiritus sancti vocant apocrypham falsam. Ioannis evangelium
maiore ex parte reiciunt. Simul igitur rab[b]inorum
blasphemias Parisiis ęditas confutabo, quarum copiam mihi
nuper frater et amicus noster, utilissimum dei organum,
Christophorus Threctius suppeditavit. De his igitur r. tua
me primo quoque tempore certiorem reddat. Si enim Tigurini
laborem imprimendi non susciperent, Genevam mittam secundum
consilium r.* (*a.R.: ... ... ..)domini Bezae, quo opus
contra serveto- blandraticos editum transmisi, ubi integre
omnia ex toto corpore biblico testimonia sacra collecta sunt
de uno et solo deo, de triade, de filio dei, de spiritu
sancto, de mediatore, de iustificatione patrum ab initio
mundi et omnium electorum, de causis salutis etc., ut haec
in titulo recitantur. Misi c[els.] t[uae] munusculum mantile
turcicum cum disputatione contra francisco- blandraticos,
boni c[els.] tua consulat meque certiorem faciat sine mora
per d. Threitium* (* a.R.: .. ..  ...  ....), an impressio
Tiguri fieri possit. Valere c[elsitudinem] t[uam] cum omnibus
in domino cupio.
Datum Debrecinni  27. aprilis anno domini 1569.
Petrus Melius Herzinus, pastor ecclesiae Iesu Christi
Debrecini collectae fr. c. t. in domino.
Reverendissimo patri ac domino Ioachimo Bullingero, pastori
ecclesiae Iesu Christi Tiguri collectae, domino et fratri in
Christo observandissimo.    Tiguri.
Dar. v. Bull.s Hd.: "D. Petri Melii Debrecinensis in
Transsylvania literae 1569."

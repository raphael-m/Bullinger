<nr>1441</nr>
<ae>Johannes Haller an Bullinger</ae>
Bern, 10. Juli 1552.
Zürich StA, E II 370, 176. / Orig.(Aut.)
S.  Non ita graviter laboravi, sicut mulier quędam
Bernensis Bülaci praedicavit; ephemerim habui febrilem,
quę me deiecerat aliquantum; sed ea in tussim desiit
gravissimam et ardentissimam, quę tamen nunc lenificata
cum excreatione consedit. Hodie iterum per domini gratiam
sum concionatus.
Der zweyen halb aber, von denen ir mir znechst gschriben,
kan ich nitt wol anders schriben, dann wie ire testimonia,
die wir inen gäben, lutend. Jacob Käller hatt sich ein
guͦte
zyt gar wol treit. Naher wots im zlang werden; was er
neiswan nachts uß dem closter gangen und hatt ander mitt imm
gfuͤrt; das hatt imm den stoß hie bracht. Adam Fry hatt
nitt vil läbens gmacht, aber auch nitt vil, das ich wüß,
gstudiert. Einist ist er hie gsin, anderst nitt; doch diewyl
er hie, han ich nüt unebens von imm ghört. Nachdem si hinweg
kon, han ich wol ghört, das si inn krieg wellen und uff der
musterung zuͦ Chambri gsin; ob es aber äben also und wie
si wider herus kan, weiß ich nitt.
Felk wirt die tag auch wider abhin kon. Ich wett gern, si
ließind uns ruͤwig; wir hend daheim mee liederlicher
kunden, denn guͦt sige, denen man etwan uß not helffen
muͦß.
So dann fremd darzuͦ kömmend, so wirt das land nahen so
voll
liederlicher paffen, das uns gott straffen muͦß. Ich han
fast gweret, so vil ich
gmögen, das man des unnützen volks muͤßig gang. Ich möcht
wol lyden, Gißlinger, Stoffel Klewi etc. hieltind sich auch
anderst oder wärind anderschwo. Sed illi scurrę in maiori
sunt precio quam viri cordati.
Von Augspurg ist sider nüt nüws, dann das die von Augspurg
zum keiser gschickt; entschulgend sich ir schnellen ufgab
den fürsten. So schript Meckart. Quid coelum, obsecro, vidit
aut audivit insanius? Die statt ist noch an dry orten offen
und unbeweert; si habend gar kein volk, vertruwend, si
sigind mitt dem keiser wol dran und habind nüt wider imm
gethon; si werdends wol innen werden.
Sarcerius, Brentius und d. Forster von Wittenberg sind dar
bruͤfft. Das nüw concilieren ist ein nüwer tüfel, der die
kilchen w[ol] als übel als der alt trientisch tüfel vexieren
wirt. Aber es muͦß allweg etwas sin. Gott gebe siner macht
und sinen kilchen sig, dapferkeit und bstand. Amen.
Von Baden han ich nüt. Mitto tibi 2 exemplaria, sicut
petiisti, Dogmatum ecclesiasticorum. Dominus sit tecum et
cum omnibus tuis, quos in ipso bene valere opto. Salutant
vos omnes mei. Musculi uxor eadem nunc, qua ego, febri et
tussi laborat. Salutat ipse vos quoque cum universa familia
sua. Datę Bernę  10. iulii 1552.
Tuus Ioannes Hallerus.
Der zweyen halb laßend wirs by üwerer erkantnuß bliben, wie
wir znechst gschriben. Were bim Vögeli etwas zuͦ
verhoffen,
so thuͦnd das best mitt imm; er hatt sich hie allweg
wolghalten. Den anderen schickend heim, sittmal er nüt wil
söllen.
Clarissimo viro d. Heinrycho Bullingero, Tigurinę
ecclesię fidelissimo pastori, domino et compatri suo
colendissimo.
Zürich.

<nr>1957</nr>
<ae>Gervasius Schuler an Bullinger</ae>
Lenzburg, 19. Juni 1554.
Zürich StA, E II 361, 356. / Orig.(Aut.)
Gratiam et pacem a domino per Iesum Christum etc. Tantum
convalui, ut muneri michi gratissimo, licet egre, preesse
possim; alias nondum cessavit capitis dolor per omnia; sed
sic corporis incom[m]oda pro hac mea aetate ferre cogor,
donec domino aliud visum fuerit. Quod me domesticis
doloribus confectum putas, charissime frater, mire in te
erga me sollicitudinis argumentum est, qui egritudinis mee
causam usque adeo diligenter expendis. Verum est, graviter
egrotabam, dum esses apud nos Lentzburgi; sed ita agitavit
me amor in te meus, ut viderer michi a doloribus pene
liberatus. Ceterum quod egritudinis causam infoelix
coniugium putas filię, erras, mi frater. Torquebat me
quidem a initio infęlix casus; sed post reconciliationem
ita totum negotium coelesti patri commisi, ut usque in hoc
tempus nichil minus me torqueat. Scis, mi Bullingere, quam
candido sim in te animo, ut nichil horum, quę me anxium
reddere possent, te velim latere. Rogavi dominum, ut meam et
filiae causam ad se susciperet meque inani sollicitudine
liberet; per gratiam dei ita voti compos factus sum, ut pro
hoc dono domino nunquam condignam gratiarum actiones agere
queam. Torquet me magis domesticarum rerum cura, quę me
cogit in hac senectute mea tenuiori victu vitam transigere,
quam hęc ętas ferre potest; aut enim cogor tenuiter
victitare aut alieno aere ligari, quod ita abominor, ut
magis elegerim alterum, licet non sine magno periculo
vitę. Constitui apud me, ubi adiuvante domino plenius
convaluerim, Bernensem senatum adire (quod non praeter
bonorum virorum consilia tento) illum rogare, ut mei
uberiorem rationem habeat. Dominus det fęlicem successum.
Cetera omnia apud me in bono sunt statu, et hilaris sum in
officio et indefesso animo. Bene michi cum Christo servatore
nostro convenit; is animum meum solus refocillat,
conscientiam pacat, illius auxilio et gratia nitor et
paratus sum pro gloria nominis illius quequam patienter
ferre. Non ego, sed qui in me fortior est, Christus, ne quid
meis tribuam viribus. Libellum, quem miseras, domino
praefecto tradidi, qui gratissimo illum suscepit animo; illi
es, crede michi,  commendatissimus; non est opus mea opera;
dominus te illi commendavit. Quod salvi domum redieritis,
valde michi gratum est, quod habitam iucunditatem vestram
maiore cura et sollicitudine recompensare cogimini, sors est
filiorum dei; sic tristia lętis dominus commiscere solet
in salutem electorum suorum, ne caducis assuescentes,
coelestibus priventur bonis. Hab vergut, min lieber pruder;
es ist kein spys so wol kocht, eß felt ein fliegen drin.
Solus deus animę gaudium est nunquam interiturum. Salutat
te plurimum praefectus ............ Ioannes Delspergerus<f1>Vgl. Georges ^#/+Gloor,^#/- in: Lenzburger Njbl., 1969, S. 90 (dieser?).<fe>,
Hammanus<f1>Haberer.<fe> noster. Quod ego nichil humanitatis exhibuerim
tibi, obsecro egritudini mee acceptum referas. Dabit forte
deus erratum hoc* (* a.R.: errorem hunc?) resarciendi modum.
Vale, amice incomparabilis, mi charissime Bullingere.
Salutabis nomine me d. Gvalterum, Frisium, uxorem tuam una
cum tota familia; pergare amare veterem tuum amicum. Datę
Lentzburgi ipso die Gervasii, qui est 19. iunii, anno 1554.
Din lieber und alter frund Gervasius etc.
Veteri suo amico et fratri charissimo d. Heynricho
Bullingero, Tygurinę antistiti ecclesiae, amico inquam et
fratri incomparabili etc.

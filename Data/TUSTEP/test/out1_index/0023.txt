<nr>0023</nr>
<ae>Nikolaus Pfister an Bullinger</ae>
<od>Bern, 31. Januar [1548]</od>
<vo>Autograph: Zürich StA, E II 441, 548f. (Siegel....)
<dr>Ungedruckt</dr>
<re>Regest
</re>
<tx>Nicolaus Artopoeus Hein[rycho] Bullingero suo S. D. En,
vir doctissime, nostram s..., qua de sępius audivisti
quamque, ut reor, diu iam expectastis. Quę quomodo sit
instituta quibusve in studiis Luteranismo excepto, nostrum
nemo scit. Duo ex iis fuerunt mecum aliquot dies in
coenobio, quorum unum cum a coena interrogarem, quid
Argentinę fieret, quot qualesque ea schola haberet
professores ac quę in studia ipse incubuisset, respondit
hesitanter et quasi neglectim ad hęc omnia. Postea
incidimus in sermonem de linguis, pręcipue autem
linguę Gręcę; iubeo adverri testamentum Gręcum,
urgeo, ut legat; legit, sed ęgre. Requiro suę
lectionis rationem (ecce meam improbitatem, ut dicam mitius)
idque ideo solum, ita tu me ames, ut liquido cognoscerem,
quomodo Argentoratenses professores Gręca enunciarent;
nam hic inconditius mea sententia proferunt praeter usum
omnem doctorem, quos ego audiverim. Interrogo, an recitate
perceperit; tacet. Insto; tandem respondet se non hic esse
disputationis gratia. Cum hęc effutivisset, paulo
severius a me acceptus dimittitur. Hanc civilitatem didicit
bonus ille adolescens Argentinę. Cęterum hęc non in
aliud scripsi, quam ut ex hoc coniicere queas, qua ratione
huic rusticitati sive, ut ego sentio, pertinacię medendum
fuerit. De Zofing[ensi] negotio ad te scripsit dominus
Iodocus; idem te admonuisse ait, ne huc profectioris
ętatis iuvenes mittatis, quod et ego facio; nam nostra
studia adhuc frigent. Ego coactus sum a primis rudimentis
incipere in tribus linguis. Tu credere non potes, quanta in
inscitia et barbarie nostra schola iam aliquot annos
caligaverit. In mea schola nullum reperi, qui citra
difficultatem potuerit flectere per uterpe. Plęrique
omnes suum studium in hoc retulerunt, ut scirent iuxta
Luteranismum, quid esset: Hoc est corpus meum.
^$Vale, vir eruditissime.
^$Bernę pridie calendas februarii[?]. Dominum Bibliandrum et
D. Pellicanum meis verbis plurimum saluta.
<lz>[Adresse..] D. Heinrycho Bullingero, viro ut saniore
doctrina claro ita et vitę probitate conspicuo, etc.
[Datum: Vgl. Kilchmeyer an HB, 31. Jan. 1548]

<nr>3570</nr>
<ae>Mathieu Coignet an Bullinger</ae>
<od>
Solothurn, 20. April (1561).
<vo>Zürich StA, E II 368, 470. / Orig.
(Aut.)
S. Non dubito, quin intellexeris, que Badene acta sunt, causamque Glaronensium optimo in loco positam.
Mitterem exemplar propositionis facte per pontificis nuncium, nisi eam te habere existimarem.
Multus est rumor de foedere inter pontificem, imperatorem, regem Hispanie et Sabaudum et quod Quinquepagici se adiungere velint.
Senatus amplissimus Tigurinus sibi non deerit nec si quas deus offerat honestas conditiones et rationes tuende pacis et tranquillitatis publice repudiabit pro sua prudentia,
ut nihil addam in re, que per se loquitur, et sicut sabatum propter hominem factum, ita leges temporum sunt non hominum etc.
Rex Remis sacrabitur 11. maii et Lutetiam ingredietur cum pompa  20. iulii.
Maximi in dies progressus fient verbi in Gallia et furor pseudosacerdotum cohibetur.
His scriptis literas accepi a domino Redonensi episcopo Vienne scriptas  15. huius mensis, quibus scribit concilii negocium tam sibi videri incertum quam unquam antea.
Post dietam aliquid statuetur.
Deus scit,
quando erit.
Bellum incipit inter regem Polonie et Moscovitam.
Hactenus eius verba.
^$Est quod dominis agam gratias et consuli, quod suam interposuerint auctoritatem in negocio interesse aut usurarum.
Sed Lucernates illis immensas gratias deberent agere et ferre, non si obtemperatum fuisset Pfiffero rege non abs re exacerbato, vix a multis mensibus aliquid decidi potuisset.
Adeo sunt, qui laborant, ut sibi mala concilient et calamitates accersant.
Noluerunt acceptare ultra quinque hic
recepta quatuor singulis annis ex liberalitate regia et volunt decem pro centum, si supplex offero.
Hec sunt vitia huius senecte mundi, quibus non desunt fautores et obsignatores.
Acri opus esset medico; sed ab illorum manibus evadere oportet.
Salutabis dominos et amicos omnes.
Bene vale.
Soluduri  20. aprilis.
                                                 Tuus ex animo si suus.
[Von a.Hd.]  An herren Heinrich Bullinger.
^$Zürich.

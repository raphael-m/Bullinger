<nr>2922</nr>
<ae>Bullinger an Johannes Fabricius</ae>
Zürich, 18. März 1558.
<vo>Zürich StA, E II 373,77. / Orig.
(Aut.)
Gr.
II, 66. Exc.
S. D. Ex Argentina vir quidam celebris et Gallicarum rerum peritus in haec ad me verba scribit: "Impedita est a malignis legatio principum Germanicorum, quae mitti debuit supplicatum apud regem pro incolumitate et salute vinctorum fidelium.
Deinde in Galliam missa est bulla nova papae de triumviratu cardinalitio, cui duo crudelissima et Phalarica, imo Pharaonica edicta regis de illorum triumvirorum iurisdictione subiecta sunt.
Senatus noster negotium sibi habet commendatissimum.
Hoc addam:
cardinalem Lotharingum, primum in triumviratu, scripsisse Palatino electori captivos Parisienses indignos esse, pro quibus ipse cum caeteris principibus intercedat, eo quod omnes sint Calvinistae, Zvingliani, sacramentarii.
Itaque in duobus illis edictis regiis nunquam Lutherani, ut antea, sed semper sacramentarii nominantur.
Indiget rex militibus Germanis; non facile permittentur, si pergat(is" etc.
Haec superioribus literis meis addere volui, ut confirmem vera esse, quae aliunde ad me scripta
sunt.
Sed mox redibit legatus vester ex Gallia, d.
Hercules a Salice.
Ab illo intelligetis haud dubie regem exteros liberos pronunciare, sed subiicere suos omnes Hispanicae inquisitioni ac persequi graviter Christum.
Expectate, donec ille redeat; si verum fateri volet, ea narrabit, quae horrenda sunt.
Sed omnium istarum rerum authores sunt papa cum episcopis et carnalibus, quorum principes sunt servi et suppliciorum ministri.
Utinam, quod antea quoque non semel est factum, gladium aliquando
stringant in ipsos crudelitatis authores; sed nostrum est precari pro persequentibus nos.
Literas tuas accepi bona fide de iis scriptas, quae his diebus apud vos gesta sunt.
Fideles et prudentes este, graves, non imperiose minaces.
Dominus succurrat afflictis propter nomen eius.
Vale una cum Philippo nostro; dem wil ich das buͦch gern herbergen, sed scribam ipsi quoque, si tantum ocii dabitur.
Tiguri 18. martii 1558.
                                                                 Bullingerus tuus.
Praestantissimo viro d.
Ioanni Fabritio,  Curiae Rhetorum ministranti ecclesiae Christi, compatri et fratri meo colendo et dilectissimo.
^$Chur.

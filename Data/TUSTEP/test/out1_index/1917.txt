<nr>1917</nr>
<ae>Ambrosius Blarer an Bullinger</ae>
Biel, 6. April 1554.
Zürich StA, E II 357, 397. / Orig.(Aut.)
S.  17. februarii postremas tuas cum libro De gratia dei,
gratissimo mihi munere, obviis, ut aiunt, ulnis ac
venerabundus accepi. Beas tu me quidem perpetuo suavissimo
pariter et saluberrimo librorum tuorum fructu sicque me tibi
devincis, ut iamdudum cunctum tuum feceris, quamquam nihilo
es tam parum frugi mancipio felicior aut ditior, quoniam
nihil in me tale est, quo vicissim tibi commodare aut
exhilarare te possum. Dominum autem, tuorum bonorum, ut vere
est omnium, authorem, indefatigabilibus votis interpellabo,
ut hic meas apud te vices agat ac tibi tuisque omnibus
omnium temporalium ac ęternorum bonorum affluentia sic
largiter benedicat, ut nihil prorsus tua illa erga me
munificentia iacturę, plurimum vero lucri te fecisse
perpetuo sentias. Flagrantioribus autem votis istuc a
Christo nostro impetratum cupio, ut honestissimi illi et
sanctissimi labores tui, qui adeo uni sibi desudant, ad
felicem regni sui propagationem usque proficiant atque ita,
quod vel unum vel praecipuum sequeris, magno christianę
reipublicę bono assequaris.
Quęstor Fuchsius cum Funclio meo cęterisque amicis
officiose te salutant, cumprimis etiam Witenbachius et
Valerius<f1>Göuffi.<fe>. Salveat tua domestica Christi ecclesia cum omnibus
symmystis tuis et scholę vestrę professoribus, quorum
omnium, tuis vero inprimis, apud dominum sacrarum precum
patrociniis iuvari unice tam spero quam cupio. De optimo
fratre tuo, ut nunc habeat, remiseritne illius morbus, scire
hic vehementer avemus. Dominus Iesus Christus medica sua et
fęlicissima manu illum tibi et nobis propediem cunctum
restituat, quo sibi in ecclesia sua magna <gr>carishria</gr>
persolvere summa gratulatione possimus.
Novarum rerum nihil habere me puto, quod tu ignores. Video
Germanię nostrę velut ab integro nova eaque gravissima
impendere pericula et superioris anni mala sic recrudescere,
ut, quę iam appetit aestas, multo atrociora secum tractura
videatur, quam luctuosam calamitatem etiam optimi et
christianissimi principis electoris Friderici Saxonis simul
et castissimae ipsius coniugis, deinde etiam d. Ioannis a
Heideck et Gabrielis Arnoldi, Palatini quęstoris, heroica
virtute raraque pietate virorum, fata eodem fere tempore
sese excipientia potendere videntur. Accedit, quod
Helvetiorum quorundam magistratus constanter feruntur
habenas suis laxaturi, ut impune propemodum militare abire
possint, inter quos etiam Bernates nunc, quod magno animi
dolore dico, numerantur concionatoribus etiam hac in re
fortiter dissimulantibus* (*Hiezu a.R.: "Ita affirmat
senior, qui nobiscum iam fuit, Witenbachius; sed istuc tibi
in sinum dictum puta."), quos per primam occasionem tuis
sanctis exhortationibus, quę plurimum valebunt, ne muti
hic sint, extimulabis; in nos enim etiam peccabunt, nisi
officium faciant, quandoquidem nostri illos non illibenter
tanquam vicinos et singulari quodam fędere sibi iunctos
imitantur.
Es hat die sach ein hertzböß ansechen, alls ob es alles
zuͦ
schitern gohn muͤsse, alls es dann gwisslich wirt; gewynt
der teufel den stein ouch uß der muren, so werden wir einen
erschrockelichen fal sechen. Der herr gott verlich gnad, das
zuͦ unsern tagen sin ergangen urteil uber die
bluͦtschuld
diß lands nitt vollzogen, sonder uffgezogen und angstellt
und weder alter noch neuwer schad an unß gerochen werd. Ich
vernym glouplich usserhalb des Wytenbachs vertruwlich
anzögen, das man wirt louffen lassen; dann die strauff
dermassen gemiltert, das, welcher lustig ist, von deren
wegen nitt anheim plyben wirt.
Ioannem Ulmium nostrum multis tibi commendarem, ni scirem te
alioquin illi impendio favere. Multum dolet, quod audio sibi
cum patruo Gregorio ab Ulmis, affini meo, valde bono viro,
male convenire, quamquam causam prorsus ignoro. Tu pro tua
prudentia, qua vales apud utrumque, authoritate, malo huic,
si quid potes, tempestiviter medere, ne latius serpat. Ah mi
anime, ora pro me peccatore diligenter, ut veniens dominus
meus, qui haud procul abest, me vigilantem seque magno
desyderio expectantem inveniat. Sentio resolutionis meę
tempus prorsus instare, quod utinam ita me dissolvat, ut cum
Christo meo, cuius inutilis plane servus fui, sed promissam
tamen per eum salutem, qua possum fide, complector,
arctissime pariter et felicissime coniungat. Bene vale, mi
venerande charissimeque frater. Biellis  6. aprilis 1554.
T[uus]Ambro[sius] Bl[aurerus].
Clarissimo viro d. Heinricho Bullingero, amico suo
incomparabili.

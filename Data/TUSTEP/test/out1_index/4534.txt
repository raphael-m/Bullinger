<nr>4534</nr>
<ae>Georg von Stetten an Bullinger</ae>
Augsburg, 27. Dezember 1566.
Zürich StA, E II 378, 1741. / Orig. (Aut.)
S.  Longo iam tempore nullas abs te literas accepi, domine ac frater in Christo colendissime, longiore etiam nullas me
ad te dedisse fateor. Tui quidem silentii causam iustam scio occupationes plurimas ac sanctas; vereor tamen nihilominus,
ne quid tibi satis aliter, quam vellem, acciderit; mei certe causa alia non est, quam quod scriptu dignum nihil se
........deret. Huic etiam tabellariorum inopia accessit. quę apud nos fama ferat, ex schedula adiecta percipies. Nunc
anni imminentis ingressum atque progressum tibi tuisque quam maxime salutares a domino deo et patre nostro precor et
opto simulque hocce munusculum stręnarum nomine more inter amicos inveterato mihique hactenus solito dono mitto; quod
boni consulas rogo. Rogo etiam, quandoquidem sępius literas accepi, quas ad d. Davidem Hugonem dedisti et alios, utrum
iidem tibi rescribant, mihi indices. Bene vale.
Datum Augustę  27. decembris anno 66.
R[everentiae] t[uae] observantissimus Georgius a Stetten.
. . . . . . . io atque erudito domino . . . . . . . . . .  ero, ecclesię Tigurinę . . . . . . . ., domino et amico.
Tiguri.

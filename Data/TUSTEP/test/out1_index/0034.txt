<nr>0034</nr>
<ae>Benedikt Schürmeister an Bullinger</ae>
<od>Zofingen, 15. Februar 1548</od>
<vo>Autograph: Zürich StA, E II 359, 2822 (Siegel....)
<dr>Ungedruckt</dr>
<re>Regest
</re>
<tx>S. in domino precatur. Quod hactenus ad literas tuas
binas pissimas et plane patheticas, Bullingere dulcissime,
nihildum responderim, causa certe non est, quam suspicaris,
quod minus mihi probentur, imo maxime; ego enim abunde satis
me edoctum ex illis aput multos et optimos viros candide
praedicavi. Sed hoc est ipsa causa, quod hactenus tantis
tumultibus et periculis et quidem ancipitibus agitatus sum a
quibus, non dico ....., sed ab ipsis amicis, an veris, novit
dominus; ego certe istorum melle linito gladio lęsus
ministerio meo sum privatus. At iniuriam patientibus non
deest nec unquam defuit dominus, scio, qui et iudicabit
causam meam. Ne autem unquam neque studii neque laboris te
pęniteat, de prioribus ad me datis literis et libello
illo tuo dissertationis de proditore Juda; tam enim
probantur multis, ut non solum me, sed et illos ipsos totos
tibi deviceris et libelli vindices habeas, qui et ipsi eodem
luto hesere; tam potens veritatis diligens et perscrutatio
et meditatio, in qua expressius quam in expolito ....
perspicitur, quicquid humanis sensibus est obscurum et
velatum. Ego brevi apud te ero viva epistola et coram de
statu meo omnia indicabo, quum omnia ob tabellionis
festinationem non potuerim calamo comprehendere et animi
turbas enarrare.
^$Vale 15. februarii 1548.
^$Ego ex parrochialibus aedibus migravi ad pium illum fratrem
Ioannem Brittnoensem<f1>Brittnauer? Joh. Zur Mühle, Pfr. in Brittnau? - Vermutlich nicht, denn dieser Ioannem kommt aus Brittnau umd lebt (wie es die Unterschrift von Schürmeister zu verstehen gibt) in Zofingen. Es handelt sich vermutlich nicht um einen Pfarrer!<fe>, qui me suo iam fovet hospitio ob
amititie diutinum in me studium. In locum autem meum et
Göppelii, boni scilicet Svevi, suffectus est egregius et
doctus vir et certe pius d. Ioannes Reber<f1>Räber.<fe> ex Schintznach
Brengartinus et Georgius uff dem Bötzberg<f1>Jörg Joachim, bei Pfister Georg Johann Will genannt (vgl. Korr. zu HBBW I-X; Karl Schenkel, 900 Jahr Staufberg, S. ??).<fe>, mihi nondum
cognitus. Iterum vale et Benedictum cum reliquis bonis viris
tibi devictum iam et fove et promove.
<un>Benedictus Schurmegistus tuissimus in Zofingen.
<lz>[Adresse] Eximiae eruditionis et pietatis viro D.
Henrico Bullingero, ec[c]l[es]ię Tigurine pastori
vigilantissimo.

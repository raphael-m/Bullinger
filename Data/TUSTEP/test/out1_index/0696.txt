<nr>0696</nr>
<ae>Johannes Haller an Bullinger</ae>
Bern, 17. Januar 1550.
Zürich StA, E II 370, 112. / Orig.(Aut.)
S.  Tuae 11. ianuarii datae heri mihi sunt redditae ab
Andraeo<f1>Andreas Sorsée?? Wohl eher ein amtlicher Läufer.<fe> cursore.
Conquereris in illis de meo et d. Musculi silentio; puto,
quod me attinet, tibi
interea satisfactum esse, cum semel atque iterum interea
scripserim; Musculus
iam scribit. Ego iam abs te expecto responsum et consilium.
Exposui, quid de
vocatione mea agatur, quomodo instituta legatio, qua ratione
illa impedita, ut
ad praestitutum tempus non venerit. Ex tuis cum iam
intellexi, quid in causa
Wedischvilensi a 4 Pagis Tiguri sit actum, mox illud
communicavi quibusdam; quid
iam futurum sit, adhuc ignoro, an mox missuri sint legatos
necne. Fortassis
comit[t]etur hoc negotium illis legatis, qui ad comitia
Badensia proficiscentur.
Vellem maturari negotium, quo certum aliquid de rebus meis
constituere possem.
Promittunt illi splendida, sed privatim duntaxat. Quaestoris
infirmitas plurimum
impedit, quominus, ut debebant, omnia agantur; simul cum
illo decumbunt omnia,
quae ad ecclesiam et ad scholam facerent. Ego apud illos
nihil renuo, facilem me
ad omnia exhibeo, quamvis diserte dixerim illis me meam
conditionem Tiguri
relinquere non posse, nisi ipsi liberalius me tractent.
Volunt ergo prius
dominorum Tigurinorum habere consensum, postea constituere
stipendium, quamvis,
etiamsi nunc constituerent, non conveniret, ut ego insciis
Tigurinis cum illis
paciscerer. Omnia ergo domino permitto arbitrio; ubi ipsi
visum fuerit, serviam.
Spero amplissimum senatum Tigurinum nihil neglecturum esse,
quod a re et
ecclesiae et mea futurum sit. Spero meam, quam hactenus
ipsis praestiti,
obedientiam non apud ipsos esse sepultam, quamvis facile
subolfaciam me non
minore studio a quibusdam Bernatibus obtrudi quam ab illis
recipiar; non tamen
curo. Fiat voluntas domini. Utinam omnes praeter gloriam dei
nihil quaeramus!
Quod causam Wedisvilensem attinet, habent et nostri suas
excusationes; putant
enim, cum magna apud Paganos laborent invidia, plus eorum
intercessionem vobis
nocituram fuisse quam profuturam. Exhibebunt tamen se ad
proxima comitia, ut non
dubito, faciles. Alii addunt alia. Rumpuntur mihi ilia, cum
audio intestinas
inter his civitates clarissimas utrinque simultates, maxime
hoc tempore, cum
illae solae ex omnibus rebuspublicis Helveticis non modo in
religione
concordent, sed et fortiter a foedo illo foedere
abstinuerint. Dominus conciliet
mentes nostras et det nobis spiritum concordiae! Sunt, qui
putent Paganos
adulari vobis in odium Bernensium, nec vero absimile est.
Inn Wallis ist die matzen aber uffgricht; bsorgt man groß
unruͦw, der
vereinigung halb. Es ist einer in Franckrych gsin, j[unkher]
Peter
Heimgarter, hatt helffen die vereinigung machen und bsiglen.
Als er heim kam,
ist das volk ufgsin, imm zil gen, das er inn 6 stunden sich
versorge; si wellind
inn heinsuͦchen. Er hatt das best darvon bracht und ist
gwichen; weißt man noch
nitt, wies gat. Min herren hand ylends inhin gschriben, sich
mittlens embotten;
der bott ist noch nitt kommen. Sonst ist nüt nüws, dann das
man sagt, das der
bischoff von Augspurg uff der straß gen Rom dem bapst nach
gfaren sye; sol
certum sin. Salutabis uxorem tuam et familiam tuam, d. Gvaltherum, Zvinglium et
reliquos fratres omnes ex me et omnibus meis. Recte valemus
omnes, quum in
Musculi tum in meis aedibus divina gratia. Vale. Bernae  17.
ianuarii 1550.
Tuus perpetuo I[oannes] H[allerus].
De Biennensibus audi, quaeso, si nescis, mirabilia:
Receper[unt] illi neglectis
et tuis et meis literis Iacobum Funckliu[m] Constantiensem,
iuvenem satis sibi
fidentem, ut aud[io]. Quo suggestore hoc factum sit, ut
ignoro, ita vald[e]
miror. Ita denuo spe nostra, quam pro d. Gervasio
c[on]ceperamus, frustrati
sumus. Orandus dominus, ut, siquidem ille e[i] placet, det
nobis consilia et media, quo eius succur[ramus] inopiae.
Clarissimo viro d. Heinrycho Bullingero, suo venerando
domino et compatri.
Tiguri.

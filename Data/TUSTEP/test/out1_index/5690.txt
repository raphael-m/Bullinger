<nr>5690</nr>
<ae>Matthias Bachofen an Bullinger.</ae>
Glarus, 12. April 1575.
Zürich StA, E II 377, 2638.
[T. Schieß hat nur diesen Schluss abgeschrieben!]
Schluß [S. 2638 unten u. Rückseite.)
Undt diss sye ein antzeigung (sprächend sy) erhaseter und
zaghafter lüthen, sye ouch zuͦwider irem vorderigen
fürnemen, ouch irer confession und glouben. In vorigen
tagsatzungen und irem us(s?)schryben "sye von dess fridts in
Franckrych wegen gehandlet worden; jetzunder werde dess
fridens nütt mit einem wort gedacht; jetzt wöllint sy den
abgestorbnen künig klagen, wider den sy vorhin in irem
algemeinem gebätt tzuͦ gott gschruwen, das er syn kilchen
von disem grusam tyrannen erlöse; sy wöllindt jetz dem
nüwen* (*a.R.: nüwig!) künig glück wünschen, der doch böser
und tyrannischer dan der vorderig. Zuͦ dem, wans inen also
leidt sye, dass sich die underthonen wider den künig
setzend, so söllindt sy im ettwan 10000 als 20000 knächt
zuͦschicken und im die helffen ghorsam machen, und obschon
die bottschafften der 4 Stetten besonder im friden ze
handlen abgfertiget (darin doch die Lender<f1>Die drei katholischen Landorte Uri, Schwyz und Unterwalden (vgl. SI III 1298).<fe> gar nüt
verwillget), so sye es spottlich und irer vordrigen
instruction zuͦwider, in deren sy gmeinlich anzeigt, das
es inen leydt sye, das sich die underthonen wider in
setzent; dann hierdurch werdint sy bi mengklichem veracht
und verspottet. Sy sagend ouch offentlich, es sye den botten
allein umb küttinen, miet und gaben zuͦ tuͦn; dann sonst
wurdent sy in sömliche instruction nüt bewilliget haben.
Sömlichs hab ich, mit wenigisten worten mir müglich, üch
antzeigen und offnen wöllen. So verdrüsst sy von Glarus ouch
nütt wenig, dass sy zuͦ sömlichen ritt usgschlossen und
abgesünderet, und mitt sömlichen gond sy jetz für und für
umb, das mich nütt wenig beduret; dann man mirs für und für
under dnasen stosst, wie man spricht. Doch diewyl sy,
unserer herren der Eidtgnossen botten (wie ich berichtet
wird), uff der reyss, bitten ich gott täglich, das dyse
reyss zuͦ ruͦw, einigkeit und wolstandt der kronn
Franckrych abgange und mitt frucht der kilchen Christi
volbracht werde; Amen.
Hiemit sind gott dem herren zuͦ gnaden bevolchen; der
wölle üch stercken und in guͦtter gsundtheit gnädigklich
erhalten. Amen.
Gäben in yl zuͦ Glaruss den 12. aprilis anno 1575.
Ü[wer]altzytt dienstwilliger Mathias Bachofen Tig[urinus].
Dem eerwyrdigen, frommen und wolgleerten herren Heinrich
Bullinger dem älteren, diener der kirchen Zürich, minem
günstigen, lieben herren und bruͦder.
Zürich.
Darunter v. Bull.s Hd.: "Die Glarner schältend Zürych von
des ritts wägen in
Franckrych."

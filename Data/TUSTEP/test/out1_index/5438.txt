<nr>5438</nr>
<ae>Johannes Hug an Bullinger.</ae>
Glarus, 26. Januar 1573.
Zürich StA, E II 378, 1900. / Orig.(Aut.)
Rogatus ego, vir clarissime et compater honorande, ab
utrisque partibus,
praefecti nimirum Wellenbergii et Beldianorum familiis,
gnaviter, quae potui,
peregi et putavi rem optime fuisse dispositam. Interum
praefectus ad Hessium et
nos ad Bel[i]dios mittit literis, ac si promissis eorum
diffideret, et ab eo
inquirit de religione, huic foeminę asseverando nec se
nec liberos talem
desyderare, quae Luteranismi suspecta sit. Dux ipse Hessius
haec viduae retulit
ab ea petens responsum. Ipsa fuit attonita, nescivit,
quomodo quave modestia ad
ista responderet, fratribus suis et affinibus haec
commemoravit eosque sibi
consulere iussit, quid ad hanc improvisam et inopinatam
quaestionem diceret.
Illi arbitrati sunt praefectum paenituisse atque ipsum hanc
causam quaesivisse,
quo honestius posset recusare. Ipsi fratres, quos ego
hactenus in religione
synceros comperi, noluerunt sorori suadere, ut se iungeret
tali matrimonio, qui
se tantum adversarium religionis ipsorum profiteretur, et
sperarunt ipsam alii,
qui nostrae professionis esset, desponsari posse, ut ad
patris sui religionem
(quod ipsi ex animo cuperent) rediret, et ob hanc causam
praefecto gratias
agentes sororem suam denegarunt. Nunc rursus instat; qui
vero Beldii ambo domi
non sunt, adeo cito respondere non potuimus; sed quamprimum
domum reversi
fuerint, per certum nuntium, quid decreverint, vos certiores
faciemus. Ego in
huiusmodi rebus nunquam egi et etiam hac vice invitus ago;
movit tamen me causa,
quam dissimulare non possum, quod meam operam huc
impenderim: scio, quam
placidum et tractabile ingenium habeat praefectus, et quod
severior est in
nostrae professionis homines, hoc ipsum ex abbatis instinctu
facere et subinde
ardentiorem fieri, cum nemo sit, qui eum ab instituto
avocet; putavi ego
fortassis dei consilio hoc matrimonium esse instituendum,
cum hactenus haec
mulier quasi alter Abigael et Hester comperta sit; duos enim
maritos habuit ab
initio valde graves evangelii adversarios atque hostes, sed
hos sua clementia et
benignitate, qua ergo ipsos usa est, in mitiores partes
traxit. Ita futurum etiam Rinove iudicavi,
- est ibi valde pius, at miserrimus interim populus, quem
abbas angue
peius odio<f1>Adagia, 2, 9, 63 (LB II 676f).<fe> persequitur; hic praefectum instigat, ut ipse,
quam par sit, severior existat  -,
ut illa, qua erga maritos praevalet benignitate, eius animum
etiam humaniorem et
mansuetiorem faceret, quod et ipsa a me rogata se facturam
esse pollicita
fuerat. Alioqui iam per multos annos papisticae professionis
fuit etiam post
obitum postremi mariti, cum libere a nemine praepedita ad
nos rursus accedere potuisset,
quod nisi ipse vidissem, nunquam me adduci passus fuissem,
qui vel tantillum in
hac re consuluissem. Expectabimus itaque Beldiorum adventum;
tum mature satis
tam praefecto quam vobis omnibus respondebimus.
^$Rogatus
eram nuper a multis
bonis et tibi notis viris, ut te solicitarem et vehementer
orarem, ut nobis
significare velles, quae causa esset, quod rex hanc
expeditionem militarem
Helvetiis recusarit; sed tum nemo ex mercatoribus Tigurum
abierat. Obtestor
itaque nunc, ut nobis significare digneris, quae ex Gallia
et Belgio ad vos nova
deveniunt; adeo enim ambigua apud nos refferuntur, ut nemini
tuto possimus
credere. Rupellam se nondum dedidisse gaudemus vehementer et
dominum rogamus, ut
is attollat manum suam et eos ut Danielem ex faucibus leonum
et ceu socios
Danielis ex ardente fornace asserere dignetur. Haec raptim
ad tua respondere libuit.
Tu me tibi semper habe commendatum, et quod collectam
attinet, ego et fratres in
agro nostro omnem operam impendemus.
Bene vale. Salutem tibi dicit uxor mea. Saluta tu quoque
omnes fratres et symmystas cum tota tua familia.
Glaronae, 26. ianuarii anno 73.
Ioannes Hugo, tuus ex animo.
Ornatissimo clarissimoque viro domino Heinrycho Bullingero
seniori, ecclesiae
Tigurinae antistiti fidelissimo, domino ac compatri suo
observandissimo. Zürich.

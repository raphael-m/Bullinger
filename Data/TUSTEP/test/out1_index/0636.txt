<nr>0636</nr>
<ae>Bullinger an Oswald Myconius</ae>
<od>Zürich, 3. November 1549</od>
<vo>Autograph: Zürich StA, E II 342, 214.
(Siegel...)</vo>
<dr> <dr>
<re> </re>
<tx>S. D. Nihil aliquod diebus scribo, Myconi, domine et frater
in Christo colendissime, quia nihil te dignum habeo, quamquam
puto me tibi ultimum scripsisse; neque enim scio, quod
responderis. Sed perinde est; non enim dubito te suo tempore et
loco responsurum. Iam quod has scribo, hoc est in causa: Rogat
D. Laelius optime tibi notus et vir optimus, ut ad te scribam
propter D. Petrum Paulum Vergerium, quondam episcopum Istriae,
qui proficiscens ad vos Basilęam conquestus est neminem se
illic nosse nec habere, quocum colloquatur familiariter, orare
ergo, ut aliquis nostrum ipsum vobis commendet. Ego quidem
hominem nunquam vidi nec novi; audio tamen virum esse pium,
doctum et qui regnum Christi in Italia propagarit; scio autem
huiusmodi viros non egere, apud te praesertim, commendatione;
sponte enim tua viros probos et sanctos recipis, iuvas et
amplecteris. Dicunt mihi ipsum reliquisse Aegyptum et tendere in
terram promissam, reliquisse episopatum pinguem et cupere
inservire Christo. Dicitur in antichristum conscripsisse quaedam
Italica lingua; verum hoc melius ex ipso disces. Facile ex
collatione seun confabulatione amica, qualis sit, intelliges.
Per Tigurum ad vos descendisset, nisi pestis nonnihil grassari
apud nos incępisset. Stamus in procinctu sequimurque sponte,
quos evocarit dominus, quamquam nondum graviter nos impetat.
Haec de D. Episcopo te nescire olui; fac, quaeso, ut sentiat in
te spiritum humanitatis et fraternitatis. Vale cum omnibus tuis.
^$Tiguri 3. novembris anno 1549.
^$Tuus Bullingerus.
<lz>[Adresse ...]: Praestantissimo viro D. Osvaldo Myconio,
Basiliensis ecclesiae antistiti vigilantissimo, suo in Christo
charissimo fratri. Basel.

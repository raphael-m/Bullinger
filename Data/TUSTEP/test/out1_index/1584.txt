<nr>1584</nr>
<ae>Georg Frölich an Bullinger</ae>
Baden, 20. April 1553.
Zürich StA, E II 346, 277. / Orig.(Aut.)
S.  Heri ad Termas Badenses post diuturnos et lętales
quidem morbos, quos decem integros fere menses pertuli,
perveni, non autem directo itinere, sed prius Basilea visa
huc contendi filio meo Iona itineris comite assumpto, qui
modo non minus quam ego necessitate coactus in termis lavat.
Quomodo res imperii tum et meę habent, paucis explicari
non potest. Si autem putas vestrę reipublicę interesse
hęc mature scire, per fidelem internuntium id fieri
potest, qui me tuis saltem testimoniis appellet; tunc nil
morabor ei ea, quę vestra referre possunt, plene exponere.
Ego iactor misere incertisque sedibus hinc inde vagor nec
aliam habeo consolationem, quam quod scriptura promittit hoc
verbo: Quos deus diligit, corripit etc.
Filium meum Ionam nunc 16. annum agentem posthabitis aliis
rationibus propterea mecum huc vexi, ut ipsum scholę
Tigurinę alumnum facerem nil pensi habens, quod antea
academiis fuerat addictus; suprema enim academia Helvetiorum
videtur mihi esse piorum et eruditorum conventus.
Badeę apud hospitem posteriorum termarum cum aliquot
Tigurinis dego, apud quos deo volente reperiar quatuordecim
diebus. Spero me ad vos adventurum; interim vero de
preceptore et hospite frugi filio meo prospitias, oro, et si
per negotia licet, unum atque alterum verbum rescribe. Vale
et dominos fratres tum et consules, d. Lavaterum et Habium,
diligentissime nomine meo salutato. Raptim ex Termis
Badensibus  20. aprilis anno etc. 53.
Tuus ex animo Georgius Lętus a Loümitz.*
(*a.R.: od. Lömnitz / Louͤmitz)
Dem hochgelerten unnd fromen herren Hennrichen Bullinger,
vorgeern<f1>Antistes.<fe> der christenlichen gmeind zu Zurch, minem
gunnstigen herren zu hannden.     Zurch.

<nr>0066</nr>
<ae>Johann Leopold Frei an Bullinger</ae>
<od>Biel, 28. März 1548</od>
<vo>Autograph: Zürich StA, E II 370[??], 471 (Siegel....)
<dr>Ungedruckt</dr>
<re>Regest
</re>
<tx>S. D. P. Si vales, bene est; ergo valeo. Rescripseram
denuo tibi, mi pater, super inani illa quaestiuncula, quae
me diu vexavit; tandem in quo hallucinarim, ut mihi videor,
comperi. An recte secusne compererim, tuum iudicium iamdudum
oscitans inhio. Quodsi literas illas non recepisti, per
proximum mihi nuncium significato, et denuo tibi rescribam
efficiamque, ut me hominem satis molestum et improbe
admodum, quae cupiam, efflagitantem dicas. Precor item, ut
scribens paucis etiam certifices de rebus Saxonicis
Cęsareisve et Hassicis, si quae certa habes; ex quo enim
principes captivi facti sunt, nihil rerum istarum audimus
nec fortasse audiemus porro vobis silentibus.
^$Salutant te nostri. Salutato meis verbis tuos omnes. Vale.
^$Biellnis 5. kalendas aprileis 1548.
<un>Totus ex animo tuus Ioannes Leopoldus Fry.
^$Hoc scripturus eram: certo certius est in [Ch]risti fideles
immanissime sevire sub hoc re[ge] Gallos. Lutetię
cremantur perpetuo, [qui] puram veritatem agnoscunt et
confitentur. Si qui comprehenduntur eloquentia praediti, ne
[qu]is eorum postremis confessionibus convertatur, prius
execantur linguę, deinde in publicum ducti
excarnificantur etc. Denuo vale.
<lz>[Adresse] Doctrina et pietate claro D. Heinrycho
Bullingero, patri suo plurimum observando. Zürich.

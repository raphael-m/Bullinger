<nr>4214</nr>
<ae>Georg Mönhart (Monnhart) an Bullinger</ae>
(Kirchberg), 12. September 1564.
Zürich StA, E II 377, 2408. / Orig.
(Aut.)
Pax vobis omnibus, qui estis in Christo Iesu etc.
Ein früntlichen gruͦs mit erpietung aller ehren, liebs und guͦtz, insonders günstiger, lieber herr unnd bruͦder,  mein bit, mein begeren im besten von mir
vernemen; wo ich üch künd in somlichem oder in ainem groseren dienen, ich genaigt und guͦtwillig etc.
Ich bin bericht, insonders lieber herr, herr Lorentz
Mayer zuͦ Gladt sey mit tod abgangen; dem hab ich in thrüwen dienet, will ich mein predigampt versehen hab zuͦ Romishorn, da hadt er do by mir verthon 10 b
und 7 .. im gliehen.
(a.R.: b=batzen, .. viell.
kronen.) Do hadt er buͦcher gen Lauwigen an die Thonen drat, und indem hab ich im 4 elen wisen sampt bim Hans
Bruͦderman zuͦ Sant Gallen khoft und im das gelt dar glich[en]; habend costat 17 b.
An dem allem hadt er mir gschickt ein testament, costat 10 b; also hadt
er mir anzaigt und mich allwegen ufzogen, er wols mierß schicken, und nie beschechen.
Blib er mir noch 24 b.
Min bit ann üch als ann ain günstigen herren und
bruͦder, wollind mier darumb beholffen sin, diewill mine herren wib, kind und guͦt habend gnomen und by disem botten schicken umb mi[n]der kostens willen;
dan ich och ain armer prediger bin und vill khlainer unnerzoner kind, sonst wot ich nit darnach vorschen.
Min pit an üch, eir wöllind minenthalben das best
thuͦn.
Stadt gegen euwer erwürd zuͦ verdienen etc.
Gratia domini Iesu Christi sit vobiscum.
Datum des 12 thag septembers anno 64.
E[uwer] thrüwer w[illiger] Jeorius Mönhart, prediger
zuͦ Kilgberg in Dockaburg.
Dem erwürdigen hochgelerten herren herr maister Hainrich Bullinger, prediger ainer loblichen christenlichen gmaind, minem insonders günstigen Herren.
Thiguri    64.

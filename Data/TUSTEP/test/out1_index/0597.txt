<nr>0597</nr>
<ae>Christopher Mont an Bullinger</ae>
<od>Strassburg, 27. September 1549</od>
<vo>Autograph: Zürich StA, E II 356, 909.
(Siegel...)</vo>
<dr> <dr>
<re> </re>
<tx>Literas, quas ad me misisti Tiguro, ornatissime Bullingere,
porro transmittendas ad Ioannem Bircmannum scriptas 20. augusti,
receptas in sequenti die Francfordiam ad eundem perferri curavi,
tardius autem ad me, nempe 8. septembris allate sunt. Circiter
eosdem dies unas ad magnificentiam tuam dedi, in quibus, quantum
per febriles infestationes licuit, et de rebus Saxonicis et
Anglicis cognita tibi communicavi, postea quoque omnem Anglię
statum vel verius conflictationes Ioanni Butlero Anglo apud vos
commoranti adscripsimus, ut is tue magnificentie ac aliis
optimis quibusque viris super eventu Anglicarum tumultuationum
sollicitis magis commodam quam expetendam serenissime Anglie
regis adversum rebelles et tumultuatores victoriam significet.
Medio quoque tempore accepimus et alteros illos impia
confęderatione pro veteri superstitione revocanda coniuratos
dignas sacrilegę rebellionis pęnas dedisse, nempe ad tria
milia in pręlio cęsa, reliquam multitudinem effuse fugientem
non pertinatius neque longius impetitam esse, concitatores vero
et ignarę plebis seductores magna ultione et conquisitione ad
supplicia extrahi. In Scotia tanta omnium rerum penuria est et
tanta Gallici militis libido et cupido in eos, quos tueri
debebant, ut Scotię populus plus commiserationis et
integritatis ab hostibus Anglis quam Gallis sociis se exoraturum
confidat adeoque Anglorum adventum magis expetat quam
reformidet.
^$De Gallicis conatibus ad Bulloniam cum nihil certi ab amicis
acceperim, vos utpote Gallis consociatos et coniunctos et eius
belli consortes rogatos velim, ut me certiorem facere velitis.
Qui tamen inter tam dissimiles persuasiones et in religione
studia, immo contra vos pręiuditia et vobiscum in religione
sentientes sancita supplicia constans probitatis et fidei, quę
in omnibus humanis actionibus fundamentum est, existimatio esse
possit, non video. Ego omnia mea offitia magnificentię tuę
defero; ut meo nomine salutes Butlerum et Christophorum Alesium
Anglos modo apud vos agentes, rogo.
^$Optime valeas.
^$Argentinae, 27. septembris anno 1549.
^$Christophorus Mont.
<lz>[Adresse ...]: fehlt.


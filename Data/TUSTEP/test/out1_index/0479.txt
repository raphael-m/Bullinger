<nr>0479</nr>
<ae>Ulrich von Landenberg an Bullinger</ae>
<od>Altenklingen, 18. Juni 1549</od>
<vo>Autograph: Zürich StA, E II 340,199.
(Siegel...)</vo>
<dr> </dr>
<re> </re>
<tx>Min früntlich, willig diennst mitt erpietung aller eeren und
guts zuo vor, lieber her und guͦtter fründ. Nach dem dann her
^#;OUlrich Röst das diaconat im Thurbental uffgeben, bin ich von
dem landaman zuͦ Frowenfeld und anderen guͦtten, fromen
eerenlüten gar hoch gepetten worden, den ersamen und gelerten
hern Paly Bernern von Schertzingen bürtig, hieby erschynern, uff
geadacht diaconat anzenemen unnd ze fürdern etc. Dwyl ich dann
von vil fromen eerenlüten, das er ain fromer, glerter unnd
darzuͦ geschigkter man sige, bericht worden, ouch mir sin
person und wesen gefällig unnd aber er euwernn loblichen bruch
nach vor üch unnd andern minen hern, darzuͦ verornet,
examiniert werden sol, so ist uff das an üch min gar früntlich
pitt, ir wöllen in zu gemelten diaconat examinieren unnd
dermassen befürdern, das er diser miner fürpitt zuͦ guͦt
genossen befinde. So er dann mir also (das er im examen by üch
bestanden) geschriftlich urkhünd bringkt, will ich dann daruff
verer mitt im handlen. Darumb erzaigen üch nach minem guͦtten
vertruwen. Wa ich dann das umb üch beschulden kan, bin ich
guͦtwillig.
^$Daum Alltenclingen zinstag post Trinitatis anno etc. xlviiij.
^$^#;OUlrich von Landenberg zuͦ Alltenclingen.
<lz>[Adresse ...]:Dem wolgelerten und ersamen maister Hainrichen
Bollingern, obersten prędicanten und examinatoren der statt
Zrüich, minem lieben herren und guͦtten fründ.

<nr>3638</nr>
<ae>Johannes Kessler an Bullinger</ae>
<od>
St.
Gallen, 13. September (1561).
<vo>Zürich StA, E II 351, 218. / Orig.
(Aut.)
Gratia et pax a deo patre per Christum, dominum nostrum.
Heri mihi redditae sunt literę tuae, quas ad ecclesiae nostrae ministros et ad me dedisti, una cum supplicatione et articulis reconciliationis cum suo principe fratrum Pedemontani agri afflictorum, quas statim convocato mystarum collegio legendas tradidi.
Qui summa commiseratione affecti in nos recepimus illorum negotium, qua possumus diligentia et studio coram senatu proxime futuro agere et iam apud primarios reipublicę viros caussam exposuimus, ut instructi suam et cęterorum
consultationem certius et gravius instituere possint.
Nihil nos de senatus liberalitate ac munificentia pręsertim in re usque adeo digna et magnopere necessaria dubitamus.
Caeterum d.
Petri Martyris profectionem et praeter omnem expectationem gravissimum regum Galliarum institutum, ut auspicatissima fiant, nostris precibus ad deum confugimus.
Res ardua et, qui multorum temerariis conatibus contraria, multorum insultibus exposita.
Dominus autem omnium dirigit gressus.
^$D. Conradus Sömli, quia Constantiam abiit, domi non fuit; sed ex eius coniuge rescivi pecuniam, quam misisti, accepisse et stallmeistero missam esse.
Libros tuos de conciliis revisos et auctos Latine et Germanice, quorum in literis mentionem facis, nondum accepi; nescio, ubi hereant, sed in horas expecto.
De Petri Martyris dialogo nihil nobis constat.
Proinde, optime ac venerande Bullingere, ad innumerabilia in me beneficia indies plura addis; ego interim nihil preter gratissimum et beneficiorum memorem
animum refero.
Gratulor ecclesiae pro dotis tuis  da tis et preces ad deum fundo, ut a domino mercedem recipias atque in evangelicę veritatis progressum in dies magis atque magis cedant.
Haec nimium festinante nuntio non potui non ad te perscribere commodo oblato.
Boni ergo tua humanitas consulat et [me] amare pergas; ego amore te prosequor, ut maiore non possim.
Vale in domino.
Salvere iubent ministri, et filius Iosua quam reverenter resalutat.
En sub finem misit ad me filius hanc, ut vides, schedulam; sed quia sententiam hanc scribere urgente nuncio non vacat, adiicio, ut intelligas, quid scire bonorum virorum nomine cupiat.
Sangalli  13. septembris.
[Von andrer Hand] 1561.
                                       Ioannes Keßlerus, tui observantissimus.
Clarissimo viro d.
Hainricho Bullingero, Tigurinae ecclesiae antistiti vigilantissimo eruditissimoque, domino suo in d.
venerando.

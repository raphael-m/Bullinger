<nr>1512</nr>
<ae>Johannes [Bullinger] an Bullinger</ae>
[2. Dezember 1552 / Dieses Datum scheint mir völlig willkürlich. Der Brief muss entweder von Anfang 1547 oder von Anfang 1552, als man, im 2. Fall, den Fürstenaufstand vielleicht schon vorspürte]
Zürich ZB, Ms F 37, 186.
No. 213.
Salus a Christo etc. Es ist nit gnuͦg, das du mir drincken
gist; duͦ muͦst ouch z'essen geen; ist als guͦtt by
einanderen. Dorum ich dyr und besunder myn suppenschmidt
uich allen dancket; sy wil sich ouch rytterlich und redlich
mit den kynden mit yrem guͦttjar halten, sobald wyr fuͦr
fyndent und versorget ist; dyn guͦttjar, das du von myr
bist
wartten, flügt noch, weiß nit wo. Der schwester* (*a.R.:
wohl die Schwägerin gemeint, s. SI VII 2229.) gib den dicken
zuͦ eynem zeichen eynes guͦtten, säligen jars, das [ich]
und
min frow uich allen wünsch[en]; den wyr des nach dynem
schriben wol dorffendt. Laaß här gan: non vidi iustum
derelictum; saltem simus fortes in bello contra omnes
insultus diaboli etc.
Minethalben ist es vast yn eym. An mittwuchen waß ich um
halbe 4 daheim; hat mich so vil geuͤbt, das es des anderen
tags etwas mee mitterung aber mit grosser muͤde hat.
Uff huitt han ich verseen zuͦ Maschwanden mit predigen.
An frytag han ich ußgen 17 lib. 4 <gr>b</gr>, han ich
vertröschet[?]; weer myr schier wäger gsyn, den zenden ze
verlichen. Wie ichs anhan, gad es mit myr uff.
Als ich mein, schickt du myr ein stück Capperer* (*Wein von
Kappel.); dargegen schick ich dyr ein stück Murner* (*Wein
von Muri). Den versuͦch gegen einanderen. Nit mee, dan
gott sig mit uich allen.
Zum nechsten han ich dyr nit den laderlon von dem win gen,
hab den überwäschsel an den 5 gl. so sy dyr werden. Datum
sabatho.
Uß dinem vulfaltigen schriben wil ich neen zuͦ gluͦben,
was ich mein, das im änlich sig.
Joannes tuus.
Synem lieben bruͦder m. Heinrichen Bullinger zuͦ Zürich.

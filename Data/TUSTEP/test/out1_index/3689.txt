<nr>3689</nr>
<ae>Johannes Haller an Bullinger</ae>
<od>
(Bern, . . . . . . . )  [wohl Beilage zu 31. Dezember 1561].
<vo>ZÃ¼rich ZB, Ms
F 62, 344b.
/ Orig.
(Aut.)
Postquam has absolvi, refert mihi d.
Christophorus*, [=Christopher Fabri) minister Neocomensis, qui cum suo principe huc venit et his diebus,* (vorn im Brief vom 31. Dez. 1561) dum hic est princeps, concionaturus est hic, Parisiis theologos Sorbonicos disputationem habuisse, an liceat regi parere haeretico, item an non liceat pastoribus monere subditos, ut contra talem regem insurgant atque ipsum regno pellant [Affaire Tanquerel Nov. 1561.) Rex ubi haec cognovit, septem illorum theologorum
in vincula coniecit; iudicatum super illis in parlamento, adiudicati sunt, ut publice palinodiam canant, deum et regem pro venia precentur.
Hoc dum illi facere nolunt, in carceribus adhuc detinentur.
Interea decretum, ut in Sorbona ad triennium usque nihil amplius disputetur.
Refert item heri ex Lugduno venisse nobilem quendam cordatum virum, qui testetur per totam Galliam templa fidelibus esse concessa et Parisiis amplissimas et numerosissimas haberi congregationes.
Haec quoniam nova sunt,
reliquis adiicere volui.
Vale iterum.
Communicabis ista fratri quoque meo [Wolfgang Haller], cui alias nescio an nunc scribere possim.
[Adr. fehlt].

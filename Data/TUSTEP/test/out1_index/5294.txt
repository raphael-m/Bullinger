<nr>5294</nr>
<ae>Bullinger an Georg von Stetten.</ae>
[Zürich], 10. Juni 1572.
Bullinger Gutachten zur Ansiedlung von Juden an Georg von
Stetten (Anfrage vom
28. Mai 1572) vom 10. Juni 1572.(Zürich StA, E II 348,
93r-v).
[Reaktion G. von Stettens am 30. Juni 1572].
[93r]
<dr>Diss. von Achim Detmers, 2000; ders., Beitrag zum Tagungsband 100 Jahre Zwingliverein, 2000</dr>
Utrum Iudaeos intra ditionem suam, salva conscientia,
recipere aliquis
magistratus possit, non coactus a superiore, sed voluntarie?
In literis apostolicis de hac quaestione nihil invenias[es?]
definitum. Habebant
enim tempore apostolorum Iudaei sua loca sibi a deo data,
urbes et regiones in
quibus habitabant. Post dispersionem et eversam a Romanis
urbem, Romanorum
concessione (erant autem tunc Romani rerum domini) variis in
locis, ut et
christiani, et inter christianos alicubi, habitabant. Roma
tamen aliquando
eiecti leguntur etiam in Actis apostolorum [Marg.  Act. 18].
Alii historici
meminerunt tumultuum ab ipsis crebro excitatorum, quo nomine
sint eiecti. Certe
omnium in orbe saevissimi fuerunt Iudaei persequutores
christi domini, et
religionis christianae. Quis enim nesciat illud de ipsis
apostoli testimonium?
[Marg. 1. Thess. 2]  Qui ut et dominum Iesum occiderunt et
proprios prophetas,
ita et nos persequuti sunt, et deo non placent, et omnibus
hominibus
adversantur. Qui obsistunt nobis ne loquamur gentibus, quo
salvi fiant, ut
expleant sua peccata semper. Pervenit autem in illos ira in
finem. [Marg.
Danielis 9] Decidit enim in eos, sua sponte se coram Pilato
devoventibus,
vindicta dei, ut sanguis filii dei et omnium martyrum ex
ipsorum requiratur
manibus. [Marg. Matth. 23.27] Proinde christiani sibi a
Iudaeis quam potuerunt
caverunt diligentissime, fugeruntque eorum consuetudinem,
tantum abest ut ipsos
receperint ad se, quos apud se retinere aut ferre publica
authoritate et regiis
mandatis non sunt compulsi. Nimirum probe memores fuerunt
mandati, vel
admonitionis S.Petri, dicentis Act.2, Servemini a natione
illa prava etc.
Porro cum christiani principes eveherentur ad imperii
fastigia et inciperent
esse legislatores, Iudaeis inter christianos habitantibus,
coeperunt
praescribere leges, quibus cohercuerunt [=coercuerunt]
ipsorum blasphemias et
dolos. Extat Tit. 9 De Iudaeis et Caelicolis in libro
Codicis Iustinianei.
Extant et aliae apud alios leges. Caeterum experientia
omnium temporum evicit,
frustra  leges Iudaeis esse praescriptas, utpote qui
mirificis suis artibus eas
eluserint, aut palam transgressi sint, suoque more vixerint,
invitis licet
christianis. Invicta est enim ipsorum pertinacia et
effrenis[anis?] impudentia:
ut iam non dicam tergiversatores esse omnium improbissimos.
Constantini prope magni temporibus, ab eversa Hierosolymorum
urbe, anno circiter
270, scriptum est a Rabbi Iohan..an Thalmud, quod vocant
Hierosolymitanum. At
anno domini 516 Merimar et Mar filius Rabbi Asse, Thalmud
dictum Babylonicum,
aliquousque productum a Rabi Asse, adiuvantibus eos
sodalibus suis, aliquot
hominibus spiritu vertiginis correptis, perduxerunt ad
finem. Quod obsignatum et
publicatum est inter omnes Iudaeos, omnesque Iudaei hoc Ius
civile et Sacrum
receperunt, seque ad illud obstrinxerunt iuramento, ut nihil
addatur nihil
detrahatur, utque per omnes aetates illud magistri eorum
doceant, exque illius
praescripto Iudaei vivant omnes. Quae sane fuit aperta
extrema omniumque
abominandissima Iudaeorum defectio, a deo a lege et
prophetis. Hodie enim nihil
admittunt nihilque recipiunt, quod videtur pugnare cum suo
illo Thalmud,
doctrina ex putidis mendaciis constructa. Praeferunt hanc
doctrinae propheticae
et apostolicae, ut modica spes sit conversionis eorum, donec
inhaeserint huic
foedo immersi coeno. Cum mysterium apostoli complebitur, de
quo disserit Rom.
cap. 11 certe aliam eos mentem recipere divinitus oportet
etc.
Licet itaque a multis nostro quoque saeculo disputatum sit
de eo, An Iudaei a
christianis in suas recipiendi sint respub.?  a plerisque
tamen conclusum est,
satius esse illos non recipere, prudentiusque facere eos,
qui non recipiunt,
receptosve et legum transgressores [93v] a se impollutos a
gente impura custodiant.
Et ut ego quoque quid hac de quaestione sentiam, non
dissimulem, videntur et
mihi prudentius facere, qui cum non coguntur illos ferre
apud se, in suum
suorumque consortium eos non assumunt. Ob multas quidem hoc
ob causas, ob has
vero praecipuas.Sunt alioqui in genere mortalium et hoc
nostro corrupto saeculo
plurima, quae nos attrahunt in perniciem, ut non videatur
praeterea oleum camino
adiiciendum. Ubicunque Iudaei habitant plurima obiiciunt
simplicioribus
scandala. Et quo ad synceritatem religionis nostrae
christianae, non vivunt in
orbe universo hodie hostes infensiores nostrae religionis,
quam Iudaei, qui
quocunque modo eam possunt obscurare infamare et opprimere,
nullis parcunt nec
impensis nec laboribus. Certissimum est eos quotidianis suis
precibus exitium
precari nostrae religioni nobisque maledicere. Certissimum
est illos salvatorem
nostrum Christum appellare spurium, et divam virginem
meretricem. Horrenda haec
sunt auditu, sed illis quotidiana. Prohibita quidem legibus
haec illis sunt
dudum. Sed legibus nihil effectum esse apud illos,
experientia docet. Quis vero
ferat huiusmodi homines terque quaterque blasphemos? Non
diligit serio Christum,
qui amat huiusmodi nebulones, qui eos fovet et inter suos
defendit magistratus.
Caeterum invenias inter papistas qui et ipsi horrendis
blasphemiis veritatem
conspurcent evangelicam. Ut itaque hi tollerantur, ita et
Iudaeis videtur esse
parcendum, ut aliquando resipiscant. Verum peccat graviter
magistratus, qui
blasphemias papistarum, cum potest, pro merito non punit.
Peccat gravius, cum
blasphemos Iudaeos iam etiam addit blasphemis papistis, ut
horrendum blasphemiae
nephas conduplicetur. Si hoc faciant inter privatos
parietes, nescire tamen
magistratus non potest quid ab eis fiat, praesertim cum
Iudaei didicerint
similare omnia et dissimilare: nec illos pigeat pudeatque
mentiri palam,
polliceri et fidem turpiter fallere etc.. Et inter prophetas
gravissime accusat
Sephonias quae a Iudaeis suo sr[=c?]lo [saeculo] fiebant
inter privatos
parietes. Puniuntur a magistratu et occulta scelera, si ad
cognitionem
magistratus perveniant, licet occulte sint patrata. Quomodo
vero se excusabit
apud universorum iudicem deum, si dissimulet magistratus
eiusmodi blasphemias,
quae occulte non nescit? Fortassis tributum a Iudaeis amplum
magistratui
persolvendum excaecat, eius perstringit oculos et surdos
reddit aures, ut quae
clare audit et videt, se audire et videre dissimulet.
Praeterea artibus suis
usuris et imposturis mirificis modis, eos irretiunt, apud
quos habitant.
Interponantur hic quoque leges a magistratu. Sed superantur
et enervantur hae
quoque ab ingeniosis et ad rem attentis impostoribus. Nullis
hic opus est
probationis. Res ipsa loquitur. Experientia omnium temporum
testatur. Quod si
quis dicat huiusmodi imposturis et christianos, non minus ac
Iudaeos, et tantum
non gravius nocere rebuspublicis, expendat illud quoque apud
se quisquis hoc
dicit quod magistratus gravissime contra deum et in
rempub[licam] peccat, dum
non animadvertit in usurarios christianos, et quod ad huc
gravius peccat, si
conduplicet imo multiplicet malum, si videlicet iam etiam
Iudaeos usurarios,
christianis impunitis adiungat ususrariis, ut quod hi suis
artibus misero
populo non abstulerunt, illi prorsus ipsum expolient
[=exspolient] etc. Has et
alias ob causas plurimas iudico Iudaeos voluntarie
magistratum in consortium
populi sibi crediti, salva conscientia, recipere non posse.
Salvo interim
aliorum iudicio, si quid melius iudicarint. Ego hactenus
quidem et in praesenti
meliorem huius quaestionis explicationem non habeo. Iunii
10. anno domini 1572.
Heinrychus Bullingerus senior, Tigurinae ecclesiae minister.

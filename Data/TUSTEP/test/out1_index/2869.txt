<nr>2869</nr>
<ae>Bullinger an Johannes Fabricius</ae>
Zürich, 7. Januar 1558.
<vo>Zürich StA, E II 373, 93. / Orig.
(Aut.)
Gr.
II, 44f.
R.
S. D. Literas meas, quas scripseram ad quęstiones vestras, accepi, simul etiam tuas 27. decembris scriptas legi.
Portenta illa me terrent; video enim omnia nobis praenunciare calamitates alioqui impoenitenti vita nostra commeritas.
Oremus dominum, ut, si castigare velit, non in furore, sed in iudicio et clementia castiget.
Gaudeo ut de re mihi longe omnium gratissima, quod bene utrique *(Dahinter ein Wort (vestrum?) gestrichen? oder nur eine Korr.?) convenit; dominus hoc velit esse perpetuum,
neque ego aliud futurum unquam cogitavi.
Si vocaris ad loca, in quibus annuncies Christum populis nondum cognitum, ora dominum, tibi adsit; sis interim fidelis et fervidus, inculca ea, quae maxime sunt ad salutem necessaria.
Predica Christum, deturba antichristum, non quidem convitiis, sed rationibus et scripturis; curiosa et contentiosa omitte.
Dicebat vas electionis se ignorare sapientiam, se nihil aliud scire quam Christum et hunc crucifixum.
Quamdiu bellum Ferrariense non sopitur, nulla est
spes ullius pacis vel in Gallia vel Italia.
Rumor spargit in Piccardia velitarem congressum esse factum ac nonnullos utrinque cecidisse; nihil tamen certi habemus, nisi quod dicuntur nonnulli propter vicinum mare et coelum inclementius aegrotare et mori.
Was blibens nitt daheym? Es hilfft doch nüt an denen lüten.
Miseret me sane miserorum; sed qui non admittit ullum consilium aut auxilium, hunc iubeas, aiebat ille, miserum esse libenter.
Alioqui silent apud nos omnia; non credo autem
mercatoribus Caesarisantibus magnifica spargentibus de victoriis Philippi.
Video deum ita rem instituere, ut alter alterius carnem devoret sicut futurum praedixit per Isaiam in cap. 49. Mitto tibi totam actionem legatorum nostrorum; sed vide, ne in multorum manus perveniant, et remitte illa mihi tuto.
Guisani regem miserum perdent, nisi forte Guisano eveniat nunc, quod olim apud Tiberium Seiano.
Domini est vindicta; misereatur dominus afflictorum suorum.
Philippum nostrum amicissime salutabis;
dices illi, das man ein latinische, schöne, wol yngebundne bibel gäbe umb try guldin, 15 batzen Costantzer für den guldin, und wiewol keine mee vorhanden noch feyl, dann sy all verkoufft, hab ich imm doch umb ein schöne geholffen; da mag ers, wil er sy, mir anzeygen, wie und by wemm ich sy hinuffschicken sölle.
De colloquio Wormatiensi plura tibi scribam, ubi plus ocii fuerit; dissolutum est ad principium decembris; decessere omnes Wormacia.
Vive et vale.
Mei omnes te salutant.
Tiguri
festinantissime 7. ianuarii anno 1558.
Bullingerus tuus.
Praestantissimo viro d.
Ioanni Fabritio, ministro ecclesiae Churiensis, compatri et fratri meo charissimo.
^$Chur.

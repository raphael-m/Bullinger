<nr>0298</nr>
<ae>Bullinger an [Rat von Bern?]</ae>
<od>[Zürich, nach 25. November 1548]</od>
<vo>Autograph: St. Gallen XII 351</vo>
<dr> </dr>
<re> </re>
<tx>
Der wolgelert und fromm M. Ambrosy Blaurer achtet billich hoch den beruͦff,
der imm von der wytberuͤmten kylchen zuͦ Bern begegnet. Da wölle imm aber
uß notturfft gebüren, sine mängel und beschwerden zuͦ offnen, damitt
niemandts mee von imm hoffe, dan er sol, er ouch nitt wyter, dann sin vermögen
reicht, uberladen werde. Begärt zum früntlichisten, des alles nach der lenge
beide herren botten zuͦ berichten etc.
^$Zum 1. klagt er sich, das er des vermögens an kunst und geschicklikeit nitt
sye, wie man aber von imm warten und hoffen möchte. Sage das nitt uß demuͦt,
sunder mitt warheit uß nodturfft. Er näme das zum höchsten uff sich, das die
kylchen in gelerte und geschicklikeit mitt H. Musculo baaß versorgt were.
^$Zum 2. klagt er sich der spraach, die nitt nun nit lautlich, wie aber die
eydgnossen gern habind, sunder ouch klein und schwach, also das er zuͦ
Augspurg und Ulm nitt habe predigen, ja ouch ettwan zuͦ Constanz, daz man inn
weder wol hören noch verstan mögen.
^$Zum 3. klagt er sich sines alters, das nun mee ab und nit [nüt?] me zuͦ näme
an gedächtnus, krefften und vermöglikeit, die aber in so grosser kylchen gar
nodtwendig. Er habe erfaren in dem herzogthumb Wirtenberg, da er noch junger
was, das es imm nitt möglich, 1. die kilchen mit predigen versähen, 2. die
kilchen hin und har ze visitieren, 3. das eegricht zuͦ besitzen, 4. die
schuͦlen und publicas lectiones zuͦ verwaren, 5. allen pfarreren uff dem
land gespanen zuͦ stan etc. In minderen diensten wöllte er sich lieber
gebruchen lassen und gern thuͦn, was imm möglich were.
^$Zum 4. mache im besonders träfflich abschüch der träfflich span und zangg, der
in der statt Bernn lange zyt gewäret, da er noch nitt wüssen möge gruntlich, wie
es gestalltet, dorumb er gern sich mitt H. Hallern erspraachen wöllte, und
begärt, das er zuͦ imm gen Wintherdur kummen wölte; dann imm diser zyt nitt
kumlich noch möglich gen Zürych zuͦ kummen.
^$Bitt träfflich, das man inn alls ein betagten und uußgearb[ei]teten man
trüwlich bedencken wölle; dann imm die sach schwer noch diser zyt zuͦzesagen
oder abzuͦschlahen. 
<un>
<lz>[Adresse:] Datum, Unterschrift und Adresse fehlt

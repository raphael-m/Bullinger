<nr>1589</nr>
<ae>Simprecht Vogt, Sebastian Grübel u. Jakob Rüeger an Bullinger</ae>
Schaffhausen, 30. April 1553.
Zürich StA, E II 337, 563. / Orig.(Aut.)
S. Collegae mei, vir humanissime, literas tuas
intellexerant, et primo, quantum ad Kellerum, haud speratur
magistratum nostum amplissimum eum accepturum: is enim
episcopo Constantiensi iam per literas significavit se hunc
Iacobum certas ob causas nolle, sed alium electuros
eundemque ipsi utpote collatori oblaturos. Iam, quid
episcopus sit responsurus, expectatur. Caeterum de Vinslero
suspicamur illum ita causam suam defensurum suumque errorem
eo modo annihilaturum, ut omnibus se indignis modis
tractatum et iniuste secum actum esse tam a magistratu quam
a ministris verbi persuadere conetur omniaque sua eo
dirigere, ut in solis ecclesiae nostrae ministris faba
cudatur, qui ex invidia et nescio quibus affectibus moti
ipsum ab officio amoveri perpetraverint. Sed quid tum omnes
plerumque peccantes commissum peccatum extenuare semper vel
annihilare conantur, ut in omnes illud quadret (quod etiam
proximis inserui literis): si fecisti, nega. Quod vero, vir
doctissime, vehementer expetis causam eius totumque negocium
Germanice describi, quo id facias consilio, nos latet.
Attamen arbitramur literis haud longe ante ad te missis tuae
humanitati satis omnia esse declarata et eo modo, ut tota
causa iam tibi cognitissima sit, eamque te aliis etiam
commode proponere posse ita, ut palam fiat Vinslerum ferre
poenas peccato dignas gravioresque pene esse commeritum. Sin
vero hisce (quae tu bonis viris indicare poteris et de
quibus certiorem te fecerunt homines fide digni) contentus
esse nolit crabronesque irritare<f1>Adagia, ***.<fe> et ignem gladio (quod
aiunt) fodere voluerit, suo id faciet periculo et malo.
Demonstrabimus enim per aliquot annos eum in synodo de
factis aliquibus parum honestis esse admonitum et
dehortatum; emendatio semper sperata sed nulla unquam est
insequuta, imo subinde perrexit rem familiarem suam malis
artibus augere ideoque, si synodi nostrae tanta et
authoritas et potestas, quanta vestrae est, fuisset, dudum
reiectus esset. Quia tamen senatus noster hactenus pepercit,
ferre et admittere eum nos quasi cogebamur, donec tandem
magistratus nostri decretum in vendendis frumentis
transgressus esset ideoque mulctatus de officio depositus.
Et haec ipsa causa reiectionis est, alia enim de eo senatus
noster ignoravit, nisi quod aliquando obiter per aliquot
ministros est admonitus, quam diu tandem talem ferre velint,
qui hoc in ore subinde habeat se tantum mutuo datum esse
nostratibus quique clam alias ambiat condiciones, quibus si
potiatur, hanc ecclesiam, curata sit necne, deserturum.
Postquam autem a magistratu, ministris verbi insciis
reiectus esset periculumque erat fore, ut magistratus
precibus et intercessione aliorum forsan persuasus eum
reciperent, institerunt concionatores magistratui, ut in
sententia semel lata perseveraret; latere enim et alia
quaedam magistratui incognita, quorum gratia merito
conditione privandus sit. Nam fugiebat eos scandalum aliud,
quod in foro Tiberii dedit, incommodum item, quod bono
alicui viro adiunxit, da er einem liederlichen tropffenn win
zuͦ kouffen geben, darum das er inn thür genommen, inn von
wegenn der bürgschafft um ein bhusung oder schür, welliche
er müssenn dahinden lassenn, namlich der bürg, wiewoll im
die wider worden, aber mit grossem schaden. Et cum hoc in
synodo nostra ipsi exprobraretur deque eo multi fratres
dubitarent, an hoc modo ageret, ita suam causam defendebat,
ut omnibus esset suspectus, imo omnibus ipsum reum esse
constaret. Ignoratae fraudes, quibus usus est in elocatione
frumentorum, unde magnus rumor oriebatur, böß ußlihen,
guͦts
widerum empfahen. Item fallatia in venditione vini, da er
sinn win für anderen verkoufft und an anderen orthenn, als
ob er inn Züricher herschafft gwachsen; dann derselb gibt
kein zoll, damit er sy dester eher abkomme. Capitale
pene est, sed tu commode id proponere poteris, ne in gravius
aliquod malum incidat. Sed quid multis tuae molestus sum
humanitati, cum omnia haec aliis literis meis tibi
significaverim; quas si minus intellexeris propter incomptum
stilum malamque cohęrentiam, illas quaesumus remittas et
plenius omnia vel Latine vel Germanice exponentur, si
certiores nos feceris, quid in illis desyderes. Nam alias
non contendo expolitas et Ciceronianas literas ad te dare,
et quod epistolae familiares esse debeant, non magno labore
exaratae, et quod mihi tua humanitas et benevolentia ita
perspecta est, ut sperem te mea qualiacunque scripta optime
consulturum, praeterea etiam quod saepius hortatus es ad
scriptionem frequentiorem, qualicunque lingua id fiat. Vel
si de scripto meo dubitaretur, ita ut parum firmum et ratum
esse iudicaretur, tamen remittatur, et collegae mei et
collaboratores in ministerio evangelii subscribent.
Arbitror tamen te ex hoc et praecedenti scripto satis totam
causam cogniturum. Et ut molestus tibi esse desinam, qualem
vestrates dimiserunt Vinslerum, talem nostrates receperunt,
talem etiam remittunt, id quod ex vicinis et omnibus iis,
quibuscum commercium habuit, palam erit. Nec est etiam, quod
multum confidat vel tribuat literis testimonialibus a senatu
nostro amplissimo percipiendis; ignorant enim nobis
cognitissima, praeterea arbitrantur hanc mulctam sufficere,
ita ut nolint porro et alibi scripto suo ipsi obesse. Et nos
nemini ea, quae de ipso ad aures nostras perlata sunt,
exposuissemus, nisi tua id efflagitasset humanitas, ut
illud, quicquid sit, per literas tibi significaremus.
Vale ergo, vir doctissime, cum omnibus doctis et
ecclesiae vestrae ministris, quos nostro nomine plurimum
salvere iubeas nosque et nostram ecclesiam tibi semper
commendatam habeas etiam in precibus ad deum.
Scaphusiae  2. calendas maii anno 1553.
Tuae humanitati deditissimi
aut. Unterschr.
Simpertus Vogt,
"      "        "
 Sebastianus Grübel,
"      "        ". Der ganze Brief
Iacobus Ruͤger, ecclesiae
im übr. v. Rüeger geschr.
Scaphusianae ministri.
Dem ernwürdigenn und hochgelerthenn herrenn m. Heinrychenn
Bullinger, dienern der kilchenn zuͦ Zürich, sinem
günstigenn lieben herren und bruͦder, zhanden.
Zürich.

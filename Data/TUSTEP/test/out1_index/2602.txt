<nr>2602</nr>
<ae>Simon Sulzer an Bullinger</ae>
<od>Basel, 6. Mai 1557</od>
<vo>Autograph: Zürich StA, E II 336, 441.
(Siegel...)</vo>
<dr> <dr>
<re> </re>
<tx>S. Literas tuas d. Oporino inscriptas illico exhibui, qui
et respondet, verum alteras ad comitem Georgium mittere nondum
potui, verum his diebus promisit se curaturum, qui eius domum
hic inhabitat. Angli apud nos agentes maerent admodum, quod
non sint recepti a nostris fratres ipsorum, et, ut video,
laborandum nobis erit, ut eos retineamus, quibus hactenus
facta estinhabitandi copia; adeo refrigescit charitas erga
viscera Christi. Quid consilii d. Levero dederis, scire cupio,
cuius viri consuetudo mihi multo fuisset gratissim futura, si
hic degere contigisset; adeo videor mihi synceram ardentemque
pietatem cum summa iudicii moderatione et suavitate morum
coniunctam animadvertisse. Dominum Iesum precor, ut sanctum
hoc pectus cum suis misericorditer dirigat et conservet. Ex
Belgis scribit Vesalius Caesarem cancellaria sua divulsisse et
iam privatum agere nec ultra 12 hominum ministerio ut.
^$Bene vale in Christo Iesu cum tuis omnibus, quos cupio
salutes meis verbis reverenter.
^$Basileae 6. maii anno 1557.
^$Tuus Sulcerus.
<lz>[Adresse ...]: Viro praestantissimo d. Heinricho
Bullingero, domino et fratri colendissimo suo.

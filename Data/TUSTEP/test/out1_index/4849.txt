<nr>4849</nr>
<ae>Johannes Haller an Bullinger.</ae>
Bern, 2. November 1568.
Zürich StA, E II 370a, 406f. / Orig. (Aut.)
S.  Miror, si non meae, quas interea, dum nullas abs te
accepi, tibi sint redditae; bis enim ad minus mense
praeterito ad te scripsi. Quamvis, ex quo eas, quas per
Lochmannum misisti, [accepi], nihil me scripsisse fateor;
nam sero illae mihi sunt redditę. Vexit ille eas secum
Meldunum, quod ipse fatebitur; inde tandem per praefectum
illius loci ad me remissae sunt. Ab eo tempore nullum
prorsus potui habere nuncium; alioqui citius tua te levassem
sollicitudine. Sane nihil mihi dulcius est quam ad te
scribere, cum coram tecum loqui non possim et videam, in
quanto
precio meae apud te sint; sed non semper, cum vellem,
obtingunt mihi, qui ad vos proficiscantur. Quod ergo
Lochmanianas illas, accepi eas, sed paucos ante dies. Eglini
literas misi Lausannam, ut inde ad d. Bezam transferantur.
In reliquis nihil est, quod ad istas respondeam. Feruntur
varia, attamen ita incerta, ut, quod verum est fatear, me ad
scribendum non parum difficilem illa incertitudo reddat;
scio enim te expectare a me certa. Haec cum dare non possim,
alia potius scribere malo. Nunc iterum nihil habemus. Fertur
quidem communiter Tolosam a Condaeo esse captam; sed nondum
induci potui, ut credam. Sic de Andeloto, de cancellario
regni et multis aliis feruntur varia. Sed quid te incertis
rumoribus pascerem? Quod nuper scripsi, quid Neocomi factum
sit, minus etiam est multo, quam fama ad nos pertulerit, et
si ita ex propinquo incerta feruntur, quanto magis e
loginquo. Hoc certum est et meis oculis vidi duo edicta a
rege esse ędita, quorum altero ab officiis et honoribus
publicis deponi iubentur omnes, qui sunt nostrae religionis;
in altero proscribuntur omnes, qui sunt partium nostrarum,
et intra certos dies e regno discedere iubentur, quicunque
non catholicae Romanę sint religionis. Haec est illa pax,
quam sperabamus, haec bona illa verba nostris hactenus data.
Ferebatur etiam de Burdegala a Condensi capta; sed
refriguit, imo extinctus est prorsus rumor ille, ut metuam
eum, qui de Tolosa fertur, ei esse similem. Scriptum vestrum
de excommunicatione mihi perplacet, et eandem sententiam per
20 iam annos defendi et sustinui contra nostros Gallos, qui
eadem importunitate illam nobis quoque obtrudere voluerunt.
Iam aliquos huius poenituit. Si non nunc illud remitto,
remittam tamen per proximum aliquem nuncium, saltem ad
nundinas nostras Martinianas; oportet enim me illud in
proprios aut privatos usus describere. Misit ad me quoque
Erastus ea, quę de hac materia conscripsit, quę mihi
bene placent; hoc unum vereor, ne materia haec in publicum
incendium evadat. Sed spero optimum principem pro sua
prudentia effecturum, ut in tempore sopiatur. Praeterea res
talis est, quam nulli principes aut magistratus ferre
possunt, ideoque minus nobis inde periculi metuendum est.
Platonica est respublica, quę in theoresi magis
consistit quam in praxi et facilius de ea disputatur, quam
re ipsa exerceatur.
Hans Friderych Müßlis sach ist ettlicher maß erseßen und
doch nitt gar. Ist erstlich vo chorgricht ghandlet, dabi ich
aber nitt gsin, diewyl es der ordnung nach nitt an mir; so
hatt Musculus vons bruͦders wegen muͤßen ußston, deßhalb
es zimmlich kalt abgangen. Der alt Huͦber ist bschickt,
hatt treffenlich glougnet ettlicher worten, dran aber der
hafft glegen. Unsere studiosi, die dunden gsin, sind
verhört; die hand drumb kuntschafft grett, aber halb uß,
halb inn. Die chorrichter habend nitt wellen, das man wytere
kuntschafft ußenfür ufnäme on vorwüßen des raths. Der handel
ist für rath kon, aber auch zuͦ unglegner zyt, deßhalb man
nitt wyter druff wellen setzen, sonder Huͦbern gseit, das
er ruͤwig sige, und hatt sich der sun mitt einer confeßion
muͤßen purgieren; das sol der alt auch noch thuͦn. Also
stäckets. Vil miner herren sind nitt darbi gsin von wegen
des herpsts, und die es für rath tragen, hands thon tali
modo et tempore, das es nitt anders mögen fallen. Ich wölt
den handel gern wider antriben; so find ich nitt by jederman
oren. Darzuͦ hilfft wol, das die Musculi all non in bona
gratia sind bi jederman; man meint, es sige hefftigs volk,
als zum teil war. So ist min her schultheß von Mülinen des
jungen Huͦbers touffgötti, haltet deßhalb dem jungen und
alten für, wie er kan und mag, deßhalb dest böser drin
zhandlen. Habes totum negotium. Si quid tibi  videatur
amplius agendum, indica mihi. Es hatt auch Musculus gen
Heidelberg gschriben; da sond noch ettlich brieff vorhanden
sin, und so wir die han möchtind, wäre die sach dest beßer
zuͦ triben; daruff wartend wir.
Sonst weiß ich jetz nüt bsonders, nisi quod te gratiae dei
commendo; is te diutissime servet incolumem. Saluta dominos
fratres omnes meo nomine, praesertim dominum Gvaltherum,
cuius literas cum pecuniis denuo accepi et oro dominum, ut
valetudinem eius in integrum restituat. Ego toto hoc anno
miserrime vixi, tamen a concionando nunquam destiti; nunc
paulo melius habere incipio per domini gratiam. Is servet
vos. Amen. Diesbachius te diligenter salutat. Steigerus est
Münsingae; reliqui paulatim ex vindemiis revertuntur.
Bernae  2a novembris 1568.
I[ohannes] Hallerus, tuus perpetuo.
Clarissimo viro d. Heinrycho Bullingero, Tigurinae ecclesiae
fidelissimo pastori, domino meo observando et compatri sine
fine diligendo.

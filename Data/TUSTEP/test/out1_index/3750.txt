<nr>3750</nr>
<ae>Bullinger an Johannes Fabricius</ae>
Z체rich, 3. April 1562.
<vo>Z체rich StA, E II 373, 353. / Orig.
(Aut.)
Gr.
II,  376 R.
S. D.  D. Gallicio dices me eius accepisse literas.
tribuit ille mihi pro suo in me amore nimium; sed tribuamus omnia bona domino oremusque, ut augeat dona et in ovibus* [omnibus?) benedicat nobis.
Saluta illum.
Nullas nunc tuas accepi; spero meas tibi esse oblatas per postam, in quibus ago tecum de Vergerio.
De me et meis nihil dices apud ipsum; imo, si cogitare potes aliquem tuorum illi communicare res, omnia mea tibi retinere memento, donec discesserit die unm체ssig burdi.
Guysianus recta,
simulac venit vel rediit ex conventu Tabernensi Alsat., invasit ecclesiam dei.
Historiam habes hic paucis descriptam; vide, ut soli tibi retineas.
"Est locus in Campania Wassey non procul a Lynvilla, ubi ecclesia numerabatur ad 1500 hominum.
Recepta est haec ecclesia in regis defensionem; coiit ergo sequra in coetum ad verbi auscultationem et preces inermis.
Hanc Guysianus de repente invasit et trucidavit circiter 150, vulnerati supra 200, reliqui fuga diffugierunt.
Regi conquesti sunt iniuriam.
Apud regem fuit, qui Guysiano patrocinatus sit; alii vindicandum putarunt sanguinem innoxium.
Tandem inquisitio decreta est.
Interim parato sibi equitatu forti Guysianus progreditur.
Regina mater mandat ei, exercitum dimittat aut regis indignationem expectet.
Excipit ille: "Si venero ad reginam, purgabo me, ut nemo queri possit" etc.
Regina cum rege dicitur contendisse Aureliam; interim festinat ille cum equitatu Lutetiam.
Aliis, id est nostris, mandatur, ne arma sumant.
Quid futurum sit aut iam
factum sit, novit dominus, qui sedulo nobis orandus est." Scribuntur haec 17. martii Parisiis etc.
Concilium ita pergit, ut, si dominus hoc non destruxerit, experturi simus, quae nunc minime putamus; vigilat enim papa et satagit Sathan.
Utinam precemur serio et preces nostras audiat dominus.
Comitia Heremitana non procedent, quia iudicum alter, amanus imm Hoff von Ury mortuus est; restat solus amanus Dieterych.
Dorumb ist der tag widerumb abgeschriben n채chte uff der nacht.
Literas ex Franckforto
nondum accepi.
Vale et ora dominum sedulo.
Literas Coignetii accepisti, opinor, per postam.
Tiguri  3. aprilis celerrime 1562.
Saluta amicos et imprimis d.d.
consules.
Salutant te nostri etc.
                                                                                                Tuus ille.
Praestantissimo viro d.
Ioanni Fabritio, Curiensis ecclesiae fideli ministro, domino colendo et fratri charissimo suo.
^$Chur.

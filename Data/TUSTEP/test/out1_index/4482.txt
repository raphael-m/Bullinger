<nr>4482</nr>
<ae>Stephan Zirler an Bullinger</ae>
(Heidelberg), 3. Juli 1566.
ZÃ¼rich  StA, E II 371, 1111. / Orig. (Aut.)
S. D. Proficiscitur ad vos Petrus Dathenus, cuius pietatem et eruditionem vobis notam esse arbitror. Conferet autem
vobiscum de rebus arduis. Quem ut amice audiatis et negotium prudenter ac mature curetis, valde rogo. Vereor, ne
adversarii olfatiant aliquid ex composito gestum, quare danda opera est, ut occasiones calumniandi vitentur minimeque
communicationes consiliorum effluant.        Princeps te et Volphium salvere iubet, quibus honoraria misisset, si ea
Dathenus commodo perferre potuisset. Curabo autem, ut proximo autumnali Francfordiano mercatu mittantur per Froschouerum
vestrum/nostrum.     Ex Polonia tristia ad nos scribuntur  Arianismum longe lateque serpere. Multi suspicantur regno
maximam calamitatem imminere, cum rex legitimo sucessore careat et finitimi reges nunc copiis instructi regno inhiant.
Dominus suam ecclesiam in his turbis benigne respitiat et conservet. Vale, mi Bullingere, ac Volphium, Simlerum,
Gvaltherum, Lavaterum et alios nostros amicos meo nomine saluta.
3. iulii anno etc. 66.
Tuus ex animo Stephanus Cirlerus, secretarius.
Reverendo viro d. Henrico Bullingero, ecclesiae Tigurinae antistiti fidelissimo, [am]ico plurimum colendo.

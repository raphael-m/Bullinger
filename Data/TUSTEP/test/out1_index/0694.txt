<nr>0694</nr>
<ae>Johannes Gast an Bullinger</ae>
(Basel), 15. Januar 1550.
Zürich StA, E II 366, 165. / Orig.(Aut.)
S. in domino.  De servo pistoris Wiennae Austrię combusto
haec habeo: Nosti,
quomodo sacerdoti er hat das sacrament mit der monstrantzen
genomen an unsers
herte/rregots tag uß den henden, das mit fuͤssen getretten
zuͦ stucken. Den
haben sy gefangen ein lange zit, haben in wellen bereden se
peccasse in spiritum
sanctum, et si vellet revocare suum erratum et dicere se a
Zwinglianis seductum,
tunc mitem sententiam habiturum. Quod noluit et perpetuo
dixit idololatriam esse
crudelissimam, propter quam Turcam dominus immiserit tandem
adductus ad iudicem
et  1. lingua illi praecisa, ne loqueretur ad populum,
2. manus ambas amputatę,  3. igne combustus est.
Constantissimus fuit et
perpetuo in populum oculos suos direxit; multos commovit ad
lachrymas
profundendas. Paffi triumphant. Dixit martyr ad iudices: "Si
deus fuit, cur se
non defendit, cur me non fulmine perdidit? Habebitis brevi
alios, qui vestram
superstitionem reprehendent, si illos non audieritis,
Turcę servi eritis." Hęc de pistore.
Ex Anglia nihil omnino audimus, et quidam heri ad nos venit,
qui ex Belgis
rediit, de Cęsaris infirmitate varia narrans. Ducis captu
filius natu maior in
Dania est, regem fortassis sollicitaturus, an posset
liberare parentem e
captivitate illa Caesareana. Saxonicę civitates adhuc se
fortiter defendunt
contra quorundam nebulonum tyrannides. De Brunswicensi
proditione audisti absque
dubio. Vigilandum est civitatibus, ne per istas insidias
adobruantur. Vale.  15. ianuarii 1550. D. Theodorum salutabis, Pellicanum,
Gvaltherum et praecipue Frisium nostrum. Vale.
Mitto ad te bullam diaboli; nam papa mortuus est, qui hasce
. . . .  bullas dedit vanissimas.
T[uus] Gastius.
Quum clauderem literas, ad me mittuntur ex Argentina hęc
tristia: Fagius
Cantabrigiae ex quartana diutina eaque quasi in tabem
desinente ad cęlestem
patriam die 23. novembris concessit. Latamerus episcopus
laetaliter decumbit.
Bucerus recte valet, si modo is fidelissimi collegae et
exulis morte potest dici
recte valere. Hęc fusius audies brevi absque dubio ipso
d. Montio, qui literas
ex Anglia accepit iis diebus, quę et tibi communicabit.*
(*a.R.: scheint eher "tu communicabis")
Doctissimo ac piissimo viro d. Heinrycho Bullingero,
Tigurinę ecclesiae
pastori vigilantissimo, domino suo perpetuo venerando.

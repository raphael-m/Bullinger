<nr>0136</nr>
<ae>Georg, Graf von Württemberg, an Bullinger und Rudolf Gwalther</ae>
<od>Basel, 21. Juni 1548</od>
<vo>Autograph: Zürich StA, E II 363, 110 (Siegel....)
<dr>Ungedruckt</dr>
<re>Regest
</re>
<tx>Georg, grave zu Württemberg und zu Mümppelgart etc.
Unsern grus zuvor, wolgelerten, lieben, besundere. Wir sein
von zaigern diß meister Heinrichen Panthaleon, mithelffern
in Sant Peters pfar alhie, bericht worden, wie er seinen weg
hinuff ghen Zürich zu euch nemmen wolt. Dem haben wir
ettlich zeittungen, uns den 19. dis monats zü komen,
zugestelt, wie ir die von ime zu entpfahen habtt. Was sunst
bei euch neuws, und wie es dern von Costentz halben
gestaltet, begern wir gnediglichen von euch verstendigt zu
werden. Bevelhen euch hiemit gott dem almechtigen.
^$Datum Basell den 21. iunii anno etc. 48.
^$Es hatt auch zaiger in bevelch, euch zu berichten, was ir
den burgermeister(e)n von unsertt wegen anzeigen sollent;
versehen wir uns, ir werdent solches zu volnenden
unbeschwert sein.
<un>G(eorg), g(rave) z(u) Wyrttemberg etc.
<lz>[Adresse] Den wolgelerten, unsern lieben, besundern
Heinrichen Bullinger und Rudolff Gvaltern, predicanten zu
Zürich, zu handen.

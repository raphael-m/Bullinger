<nr>2414</nr>
<ae>Gervasius Schuler an Bullinger</ae>
<od>[Lenzburg], 23. Mai 1556</od>
<vo>Autograph: Zürich StA, E II 361, 360.
(Siegel...)</vo>
<dr> <dr>
<re> </re>
<tx>Satis diu, si non plus, quod abs te accepi literas, amice
incomparabilis. Sed temporum iniurię et tuis infinitis
occupationibus acceptum referre cogor; presentium enim temporum
status indefessam curam et sollicitudinem exigit, presertim ab
hiis, qui donorum ubertatem a domino acceperunt. Multa feruntur
apud, quorum exitum solus deus novit, quod nostra peccata,
nostra ingratitudo et fraternę correctionis mirabilis
intolerantia meretur; horrenda dei iudicia expecto, tanta est
mentium et viciorum insolentia fere apud omnes. Obsorduerunt
aures ad quevis monita domini, callum obduximus, ut vel in medio
igne caloris sensus desit. Tedet me profecto vitę, ne dicam
iniunctę functionis, mi frater, usque adeo in diversum trahitur
indefessus meus labor, quem non sine magno animi mei dolore
sustineo. Det michi dominus, ut custodiam depositum meum usque
in diem liberationis meę constanti fide. Quod corpus et
domesticum statum attinet, bene michi a domino consultum est.
Vivo cum mea familia in summa pace et concordia. Sustinet me
dominus iuxta ingenium gratie sue. Expecto in dies, quod
reliquum habeo in Apocalipsim, magno desiderio; habeo folium
quinquagesimum, restat folium quinquagesimum primum mittendum.
Mitte, obsecro, mi Bullingere; habes presentium latorem, hominem
valde pium et mei studiosissimum, cui tuto committere potest.
Varii variarum rerum rumores sunt apud nos; nichil tamen, quod
scriberem tibi, qui plura forte certiora habes. Ego rerum
eventum patienter expecto. Saluta ex me uxorem tuam cum tota
familia. Interim dominus te nobis et ecclesię sue diu servet
incolumem.
^$ Vale, vir optime, me tuis orationibus commendatum habe.
^$23. maii anno 1556.
^$Gervasius tuus.
^$Das ist das inkommen myner pfrund:
^$An kernen 78 mutt kernen,
^$an haberen 2 malter haberen,
^$an gelt 13 guldin, 15 batzen für ein guldin.
^$Item den winzehenden, treyt zu gemeynen jaaren 10 eimer win,
hoff, er soll diß jar meer tragen.
^$Item ein boumgarten, ein punten und ein krutgarten.
^$Die peßerung myner herren von Lentzburg ist:
^$Item 10 guldin, 15 batzen für ein guldin.
^$Item ein matten ohne zinß für eygen, das ich zwo kuy haben mag
und winteren.
^$Item ein wolgepuwne behußung by der kylchen, vast ann eynem
ruwigen ort.
^$Item ein stall zum höw, kuyen und süwen, wol bereyt, wie dann
der pruch zu Lentzburg ist, das man nitt wo[l] ohne vyhe hußen
kan.
^$Item den stattgraben by mynem huß dem vych zu grasßen; wann ich
verliehe, treyt es zinß 1 gl.
<lz>[Adresse ...]: Clarissimo viro domino Heynricho Bullingero,
Tigurinę ecclesię antistiti vigilantissimo, domino fratri et
veteri amico in Christo observandissimo.

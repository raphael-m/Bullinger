<nr>2265</nr>
<ae>Philipp Gallicius an Bullinger</ae>
<od>Chur, 22. Oktober 1555</od>
<vo>Autograph: Zürich StA, E II 365a, 584</vo>
<dr>Druck: Graubünden, Korr. I 418f</dr>
<re></re>
<tx>S. Si vales, bene est; nos quidem valemus omnes, gracię Deo. In toto oppido nemo
infirmatus est hebdomada integra. ex Italia nihil audimus nisi pontificem movere exercitus suos
contra Hetruriam et Neapolitanum regnum. Dabunt haec tempora tibi magnam lucem ad
explicandam Apocalypsim, quam iamdudum audivi te in manibus habere et publice exponere
magna cum laude et spe nostra.legemus enim, non dubitamus,quid exposueris.
^$Fuit aestarte hac hic apud nos vestras quidam iuvenis, cuius uxor consanguinea est D. Conradi
Gesneri, qui non recipitur apudvos ob hoc ipsum, quod uxorem duxerit. Ei respondimus, quum
esset hic, nullum nunc esse locum vacuum concionatori alicui Germano, forsan fore in Festo S.
Martini; nos scripturos ei vocaturosque eum, si fuerit aliquis locus vacuus. Hac spe forsan veniet
ad nos in festi S. Martini; velim ergo, pro tua humanitate ei diceres nondum repertum esse ipsi
locum nec sumptum faciat huc veniendo; nos vero in memoria habituros eum, maxime quod tu et
idem Gesnerus scripseritis ad nos pro eo, cumque nacti fuerimus aliquid scripturos illi.
^$Scripsi de libris quibusdam, si velit bibliopola eos huc vehere; si responsum habes, quaeso, da
mihi illud, ut scribam ei, qui iussit sibi emi, ut pecunias mittat in festo S. Martini.
^$Traversus tuus senior misit ad me iubens, ut se excusem apud te, quod nihil scribat ad te.
Scribere prorsus nihil potest nec pennam digitis tenere; nam intumuit illi crevitque dextera
manus. Salutat te officiosissime; integerrime se gerit. Quum concionator domi non est,
concionatur ipse, domi quidem; currunt eo non minus quam in templum. Salutant de amici.
^$Vale in domine Iesu, vir longe colendissime piis doctisque omnibus.
^$Ex Curia, die 22. Octobris 1555.
<un>Tuae humanitatis totus Philippus Gallicius.
<lz>[Adresse auf ...:] Vere magno viro D Heinrycho Bullingero, bonis omnibus colendissimo.
Zürch.

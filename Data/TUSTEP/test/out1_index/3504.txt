<nr>3504</nr>
<ae>Bullinger an Ambrosius Blarer</ae>
Zürich, 10. Januar 1561.
<vo>St. Gallen VIII, 375. / Orig.
(Aut.)
Bl.
III, 574f.
Salve.
Edidi his diebus postremam partem concionum mearum in Ieremiam et in Threnos quoque eiusdem explicationem brevem.
Quoniam vero scio me tibi omnes partes priores donavisse, quemadmodum et omnium exemplarium, quae unquam edidi, arbitror me singula dedisse iam ab annis amplius 34, nolui hoc praesenti cares.
Submittam et duos de conciliis, qui modo imprimuntur, libros, quam primum fuerint absoluti; testes erunt apud tuos posteros, quam te amaverim; videbunt illi mnemosyma tibi a me data.
Forte te meis intempestivis et copiosis muneribus obruo; sed, quod fit animo amico, accipis, sat scio, animo amico etc.
Mortui dicuntur dux Florentinus, cardinalis Ferrariensis, cardinalis Turnonius et aegrotare cardinalis ab Amyso, Emps.
Legatus regis Gallię Saloduro ad me scribit bullam continuationis concilii in Galliam allatam a statibus esse reiectam; nolunt continuationem, legitimum petunt, volunt, ut ipse adsit pontifex.
Comitia ad 20. huius indicta translata esse ad mensem huius anni maium.
Comitia Friburgi celebrantur nunc a Bernatibus, Friburgensibus, Genevensibus, Valesianis etc.; legati Valesianorum
inde Badenam festinant.
Curaverunt sibi Bernae parari bombardas manuales 300, francas 1000, cassiodolabras<f1>Hellebarden (s. Diefenbach, Glossarium Latino-Germanicum).<fe> complurimas.
Re[x] Galliae in thronum collocatus a dextris matrem habuit reginam, a sinistris Navarrum; huic proxime astitit cardinalis Lotharingius et matri dux Guysianus, cardinalis frater.
Geneva proficiscuntur in Gallia[m] multi Galli; rex dimisit exercitum; spes est Galliam lumine evangelii illustrandam.
Vale.
Ora dominum, ut protegat nos a malo, ne daemon possit, quod libenter vellet.
Fama nescio quae spargit de Metensium urbe; si quid tu habes, significa brevi.
Vale iterum.
Tiguri  1561. 10. ianuarii.
Salvus sit Matthias.
                                                 Bullingerus tuus.
Clarissimo viro d.
Ambrosio Blaurero Vituduri agenti, domino colendissimo et fratri suo longe charissimo.
^$Wintherdur.
Vermerk von A. Blarers Hand:  "Memoria."

<nr>5615</nr>
<ae>Bullinger an Tobias Egli.</ae>
(Zürich), 4. Juni 1574.
Zürich StA, E II 342a, 736. / Orig.(Aut.)
Graub. III, 479 R.
S.  Accepi tuas, dilecte frater, priores literas una cum
epistola nostri ad te
Lentuli. Vidi heri posteriores quoque tuas scriptas ad d.
Ioannem Baptistam
Müllerum et Lentuli rursus tuis insertas. Quae ibi
referuntur a Lentulo, itidem
confirmantur a d. Laurentio Lumaga veniente recta ex
Venetorum urbe. Quae in
praesentiarum habeo, his inserui festinanter et ideo
turpiter prope scripta.
Negotia varia me excusant. Alius, quod certo novi, non
tantum se tibi
impendisset, ita videlicet occupatus et distractus, miser et
aeger, ut ego sum.
Vale et ora pro me dominum. Saluta d.d. consules, d.
Campellum, Pontisellam
iuniorem, F[ranciscum] Bonetum, d. Gregorum et d. Victorem
et alios
nostros, quos nosti, amicos, imprimis uxorem tuam cum
liberis et d. Lentulum etc.
Iunii  4. 1574.
Bullingerus tuus.
Virtute et eruditione praestantissimo viro d. Tobiae Eglio,
ecclesiae Curiensis
fideli ministro, domino meo honorando et fratri charissimo.
          Chur.
Beilage zu  Bullinger an Tobias Egli.
zu: (4. Juni 1574.)
Zürich StA, E II 441, 343.
Gr. III, S. 479ff.
Waar ist, das minen herren ettliche ungehorsamme lüth
entlouffen sind mitt den
15 fenlinen in das Niderland; daß aber ein so merckliche
zaal sye, wie man
fürgipt, das ist nitt. Ich gloub, das uß der statt nitt über
3 hinweg syend, die
sunst nitt blyben mögen. Die aber hinweg zogen sind, denen
nämend die vögt all
ir verlassen guͦt, was sy habend, zuͦ miner herren
handen. Man hat ouch allen
vögten geschriben, diewyl jetzund ouch ein französischer
uffbruch vorhanden sin
sol, das sy ir späch machind uff die uffweybler, und wo sy
die beträtten mögend,
das sy minen herren die iren anemmen wöllen, gefäncklich
heryn bringind; zuͦ
deren lib und läben wölle man richten, und die ungehorsammen
sol man ouch
uffahen und hinyn gefangen fertigen. So hat man geschriben
in die Ort und sy
warnen lassen, das sy iren houptlüthen sagind, daß sy minen
herren die iren nitt
annämind und hinwäg fuͤrind. Thuͤgind sy es aber über
die warnung, wo sy
dann der houptlüthen guͦt beträttind, das wöllind sy zur
straff zuͦ iren handen
ziehen, und wo man sy se[l]bs betrette, zuͦ inen richten.
Man sagt aber, wie der
houptlüthen tag zuͦ Solenthurn uff Urbani xin, habe der
ambasator zeigt, der
könig bedörffe der knächten; da sye aber kein gällt, das
sicher nitt möge herus
kummen; man sölle aber dem könig lyhen zum uffbruch;
muͤsse es dann mitt dank
und vereerung widerum erlegt werden. Und sol daruf Baltassar
hinyn an hoff in yl
verritten syn. Ist nun dem also, so wirt man's bald hören.
Ich acht, lihens
halb sye nieman daheymen. Uß Franckrych schript und sagt man
wunderseltzam ding,
und gwüß sye es, das es in Franckrych unruͤwiger und
gefharlicher nie
gestanden. Der best adel, ouch der catholischen, fliehend
zum land uß; dann
nieman vor des königs wüten sicher. Er sol vil vom adel
gefangen, ettlich
gericht haben. Mommerantzi, marschalck, und sin bruͦder
Meruni samt marschalch
Cossei und episcopus Valentinus, der in Poland xin, söllend
all 4 enthouptet
syn, ettliche herren gefierteylt. Alanconius und Navarrenus
söllend damnirt sin
ad perpetuos carceres; ettlich wöllend sagen, die muͦter
ouch. Die evangelischen
söllend stark an ettlichen enden versamlet sin. Die
französischen sagend,
Montgomeri sye von köngischen geschlagen, und sagend doch,
den Montgomeri
fürchte man, das er das gällt, so in die Eydgnoschafft hört,
erschnappe. Were er
nun geschlagen, was dörfftend sy der forcht? etc. Ein wort
sagt man nitt von den
15 fenlinen, wohin sy in das Niderland kummen. Man sagt
aber, herzog Christoff
sölle yngeritten sin mitt 12 pferten und nitt umbkummen sin;
item graff
Han[n]ibal sye wol übel geschossen, aber noch nitt todt; die
anderen wöllend inn
schlächtum todt haben. Welche waar habind, offnet die zyt.
Die von Wyen heruff kuͦmmend, sagend, die Türggen syend
fast unruͤwig,
thuͤgind von gräntzen vil ußfäl, das man schier amm friden
zwyffle; doch habe
Maximilian sin bottschafft am hoff des Türggen zuͦ handlen
imm friden.
Von Dreßen uß Saxen schript man, das concionator d.
Christianus* (*die
Simlersammlung bemerkt dazu: "Schütz".) vor dem fürsten
geprediget aller
dingen, wie wir's halltend vomm nachtmal. Der churfürst hab
zuͦ imm gesandt,
ob er daby verharren wölle. Antwort: "Ja, mit gott, und wil
ouch daruf
sterben:" Der hertzog von Saxen hat inn lassen gefänklich
ynlegen und ander me
zuͦ imm über 14 tag aber gefraget, ob sy daby wöllind
bliben. Antwort ut supra.
Daruf hat er sine rädt beruͤfft, zuͦ radtschlagen, wie
den sachen zuͦ thuͦn.
Under anderen ist uffgestanden doctor Crocus, chantzler, und
gesagt, er sye ouch
des gloubens und pitte, das man die gefangnen verhöre. Der
fürst aber hat den
cantzler entsetzt und ein anderen genommen. Die gefangnen
hat er ußgelassen; die
sampt dem cantzler habend muͤssen in ire hüser schweren
und by verlierung des
läbens nitt daruß. Mitthinzuͦ sol der fürst in willen sin,
ein disputation von
allen sinen gelerten in Saxen zuͦ hallten etc. Da ist wol
gott umb gnad zuͦ
bitten, das er die warheit offne und der findselig span ein
fart ende, da ich
doch übel sorg, es sye noch nitt zyt. Gott aber, der alles
vermag und
barmhertzig ist, der hälffe siner warheit herfür etc.

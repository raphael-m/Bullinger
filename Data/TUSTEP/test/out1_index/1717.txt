<nr>1717</nr>
<ae>Syndics u. Rat von Genf an Bullinger etc</ae>
Genf, 21. September 1553.
ZÃ¼rich StA, E II 337, 570. / Orig.
Spectables, scavans et honorez seigneurs, nous nous
recommandons bien a vostre bonne grace.
Spectables seigneurs, bien seurs et certains que vous
persistez tousjours en ceste bonne et sante volunte davancer
et maintenir la parolle de dieu nous avons pense que vous
ferions bien tort si vous celions se que parmi cez jours
avons trouve cest quil y a ung homme en noz persons nomme
Michael Servetus qui sest iugere a composer escripre et
faire imprimer des livrez sus la sainte escripture contenans
grandz et infinyz passages que pretendons nostre recepuables
selon dieu et la sainte doctrine evangelique lequel est este
ouy par nos ministres et auquel pourtant sont estez formez
des articles lesquelz il a [rendu] repondu et a sez reponces
est este replique et il a encore replique luy comment le
tout est redige par escript lequel pour honneur de dieu nous
vous prions il vous plaise veoir, puys rendre a notre
present messagier avec vostre bon advys. Vous prions aussi
de vouloir veoir lung de sez livres quavons baille au
present porteur, pour vous communiquer affin puissiez
cognoistre que a bonne tanse nous vouldrions reprimer sez
malveris propos et du tout nous en rescripre vostre dit bon
advys lequel desirons grandement sans touteffois nous defier
aulcunement de noz ministres. Vous nous obligerez tousjours
plus oultre a prier dieu il luy plaise vous augmenter en sez
saintes graces. De Geneve ce 21 de septembre 1553
Les syndiques et conseil de Geneve, vos bien bons et grans
amys.
Aux spectables scavans et honorez seigneurs les seigneurs m.
Henry Bullingere et aultres ministres de la parolle de dieu
en l'eglise de Zurich, noz bien bons et singuliers amys.
[Es folgt 571a eine latein. Uebersetzung von Gvalther
geschrieben?]

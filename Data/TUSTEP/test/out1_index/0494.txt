<nr>0494</nr>
<ae>Johannes Gast an Bullinger</ae>
<od>Basel, 30. Juni 1549</od>
<vo>Autograph: Zürich StA, E II 356,82.
(Siegel...)</vo>
<dr> </dr>
<re> </re>
<tx>S. in domino. Libros, quos petis, censsante cęlo pluvioso
fide bona mittam, necdum etiam ex Argentina venerunt Sturmii
libri, quos tu petis. Belli sane librum ad nundinas mittam; nam
quidam addit quędam, quo continuata sit historia usque ad
nostra tempora. Alii libelli sunt parvi, quoas omnes accipies
brevi.
^$Gilberti frater perfert ad te literas, a quo, quę in Burgundia
aguntur, fuse scire poteris.
^$Episcopus Wiennensis Pannoniae Friburgi Brisgaudiae est, quid
illic acturus, dominus novit; est electus in prępositum in
Waldkilch, quem reliqui canonici nolunt suscipere, quia alium
crearunt; sed Ferdinandus rex illum in hanc conditionem
intrudere conatur votique compos erit absque dubio. Verum brevi,
quid Friburgi egerit, mihi significabitur.
^$De novo rege Maroci in Africa rumores nosti; quem aiunt egregie
pergere in semel instituto negotio et iam alium regem Pesian
proflixisse ac in Mauritanię fines irrupisse. Portugalliae rex
in armis est novum populum aut perditurus aut omnia amissurus.
^$In Alsatia nobilis quidam iuxta mandatum Caesaris Interim
instituit pastoremque pium et doctum deposuit; nomen loci
excidit. Interim rusticis suis pompositis verbis additis minis
proposuit praelegitque neglectoribus pęnam irrogare volens; se
cacare in Lutheri evangelium et doctrinam a Caesare non
probatam. Abitum vero parans insanus fit, ut nesciret, quidnam
ageret. Volunt illum nobiles alii retinere, sed noluit manere,
domi se pernoctaturum dixit, ne ab hostibus, qui vitę eius
insidiarentur, capiatur. Inscenso itaque equo valedixit omnibus;
sed mox miser, puto ab angelo dei percussus, in terram cadit ac
cervicem frangit sicque insanus Interimista praesentem plagam
sensit, ... siqueque videtur cum deo non esse pugnandum. Hęcque
est vera historia, quam hausi ab illo, qui eo die in isto pago
fuit. Uxor autem nobilis et consanguinei rogarunt sacerdotem,
quem exautoraverat nobilis, quo maneat et officium suum, quo
hactenus strenue functus fuerat, non derelinquat et pro tota
familia oret, ne in similem pęnam cadat, in quam audierant
nobilem vesanum cecidisse. An non Interim interemit illum
insanum virum?
^$Primogenitum ducis Saxonię captivi filium aufugisse dicunt ad
civitates maritimas<f1>die Hansestädte ("Seestädte").<fe>, quarum supremus capitaneus est factus;
noluit enim Interim recipere et timuit, ne, cum repugnaret
Caesareanis edictis, caperetur ac ad patrem ducereturque.
^$Der bischoff von Strassburg nunc iam quarto legatos ad senatum
petens, das sy allen predicanten und sonst pfaffenßgnoß den eidt
uffgeben und sy im lassen schweren; sunst wellen die meßpfaffen
nit darin. Senatus hat ein dilationem genommen biß noch der meß,
quo commodius possent nundinas celebrare instantes.
^$Die niderlendische stett schweren dem filio Caesaris tanquam
filio Caesaris ic imperium hęreditarium est factum
repugnantibus civitatibus et principibus imperii. Nemo audet
mutire contra Caesaris edictum, et episcopi propter
restitutionem rerum externarum etiam tacent.
^$Nosti D. Granvellam in allen sinen decken aut ... Sic visum est
superis. Adscripsit quidam: aquilam submittere poteris alludens
uff sin insigne a Caesare dato; dan er fiert ein seuwkopf uff
sim wappen, im wappen ein adler; hoc est, die sauw sol den adler
regieren. Et probe, quin Caesar dixit Granvellam esse animam
ipsius. Vale. D. Theodorum et Pellicanum et reliquos nomine meo
salutabis.
^$Basileę 30. iunii 1549.
^$Molo iam scribere de statu nostrę civitatis; nostri enim
volunt iurare antiquo more fędus Helveticum: das in gott helff
und alle heiligen. Dissentiunt pastores. Tragędiam novam timeo
orituram.
^$T[uus] G[astius] raptim.
<lz>[Adresse ...]: Vigilantissimo pastori D. Heinrycho
Bullingero, ecclesiae Tigurinae praeceptori, suo in domino
charissimo. Zurich.

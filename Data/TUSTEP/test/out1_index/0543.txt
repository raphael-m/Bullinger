<nr>0543</nr>
<ae>Martin Borrhaus an Bullinger</ae>
<od>Basel, 13. August 1549</od>
<vo>Autograph: Zürich StA, E II 343, 319.
(Siegel...)</vo>
<dr> <dr>
<re> </re>
<tx>Gratia et pax a domino. Vir ornatissime, quod rarius ad te
scribo, nihil aliud in causa esse existimes, rogo, quam tempora
ipsa, quibus et tacendi et loquendi vices divina illa ratio
omnia sapienter moderans dispensat. Quod autem in pręsentia ad
te rupto silentio scribo, facit Lelius noster, iuvenis sane
dignus, de quo omnes boni viri bene mereantur. Quem cum sine
meis literulis ad te redire fas esse non ducerem, has exarare
volui, quibus pariter et Lęlium tibi commendarem et mei
memoriam qualemcunque tibi excitarem. Quantum enim tribuam tuę
pietati cum pręstanti humanitate coniunctę, neque fateri coram
te neque omnino dissimulare licet; alterum enim adulationis,
alterum inhumanitatis foret. Caeterum ut Borrhaum tuum a
literarum officio ne ęstimes, valde oro, sed eum in tuis et
silentem et loquentem numerato atque a captiosis amicis et
fucatis diligenter tibi et tuis caveto.
^$Vale, vir humanissime, cum uxore et liberis et fratres, qui
apud vos sunt, meo nomine amanter salutato.
^$Basileę 17. augusti.
^$Martinus Borrhaus tuus.
<lz>[Adresse ...]: Clarissimo viro D. Henrico Bullingero, suo in
domino fratri et amico.
^$

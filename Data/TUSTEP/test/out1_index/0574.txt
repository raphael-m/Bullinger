<nr>0574</nr>
<ae>Die Zürcher Prediger an Johanns Calvin</ae>
<od>Zürich, 30. August 1549</od>
<vo>Autograph: Zürich StA, E II 337, 413f.
(Siegel...)</vo>
<dr>Kopie (Entw. v. Bibliander?), Ep. Calv. 1251 (XIII, 372) =
Opp. VII, 745, (Vgfl. Opp. VII, Prolog. p. XLIX).<dr>
<re> </re>
<tx>Ecclesiae Genevensis fido pastori D. Ioanni Calvino, fratri
charissimo.
^$Ingens tuum studium, Calvine, frater in domino colendissime, et
opera sedula, quibus moliris doctrinam de sacramentis indies
illustrirorem facere ac tollere offensiones e media ecclesia,
quę obortę videntur ex obscuriore quadam explicatione
mysteriorum, adeo nihil molestiae nobis adferunt, ut ea non modo
laude ac praedicatione digna, verum etiam pro nostra virili et
adiuvanda esse et imitanda iudicemus. Quum enim sacrosanctę
leges principis nostri Iesu Christi omnes actiones referant ad
culturam charitatis studiumque mutuum iuvandi, nihil etiam
severius prohibent, quam ut ullus obiiciat alteri impedimentum,
quominus vel recte vereque iudicet de iis rebus quarum notitia
necessaria est aut certe utilis et salutaris hominibus, vel
minus pręstet officium suum, quod tum deo tum proximis debetur,
eademque gravitate iubent summovere, quantum fieri potest,
offendicula, in quę impingere solent homines. Quamobrem causa
tui adventus ad nos et D. Guilielmi Farelli, venerandi nobis
fratris, honestissima nobis visa est et imprimis digna viris
ecclesiasticis, ut primum familiari - colloquio quam
simplicissime mutuam exponeremus nostram sententiam de
sacramentis, pręsertim in iis capitibus, in quibus aliqua certe
controversia hactenus fuit inter eos, qui per cętera capita
synceriorem evangelii doctrinam magno consensu tradiderunt,
deinde consensum nostrum edito in publicum scripto testaremur.
Nullam enim aliam viam et rationem commodiorem videmus, qua
controversiae religionis dirimantur aut pellantur vanę
suspiciones discrepantię, ubi discrepantia nulla existit, aut
denique tollantur offensiones, quę nasci nonnunquam solent in
ecclesia dei ex docentium controversis opinionibus, quam si
partes, quę dissentire videntur aut revera dissentiunt, invicem
apertissime suam mentem explanent tum sermone tum scriptis. Sed
parum esset veritatem investigatam et deprehensam apud eos
retineri, nisi aliis quoque hominibus ea patefiat plenius
expositis iis, quę parcius indicata fuerant, et quod obscurius
fuit dictum notioribus verbis enunciato, quodque ambigue fuit
enunciatum, certis propriis et significantibus vocibus
declarato. Quę ratio semper ecclesiasticis patribus placuit et
in controversiis de religione componendis adhibita est
saepissime et nunquam non salutaris fuit ecclesi[ae], denique
approbata est summo exemplo apostolorum Chri[sti], domini ac dei
nostri. Nam ut in actis legimus cap. 25, non alio modo et via
sedata est maxima dissensio, quum apostoli et apostolorum
germani discipuli docerent fid[u]cia in nomen Christi purificari
corda et eius solius gratia servari homines, aliqui contenderent
oportere circumcidi et servari legem Mosaicam. Itaque non
possumus non summopere probara, Calvine, tuos sanctos conatus et
omnium piorum, qui student idoneis rationibus offensiones
tollere et labefactam pacem atque tranquillitatem ecclesiae
instaurare, dum christianam doctrinam simplici et accurata
explicatione magis magisque illustrem ac plenam reddere nituntur
et vanas opiniones discordię eximere animis aut eos etiam, qui
verbis et sententiis nonnihil dissiderunt, in veram, solidam et
sanctam concordiam reducere. Caeterum ut publicatione scripti,
quo nostrum consensum clare testari volumus piis iuxta et
adversariis veritatis, eum speramus fructum, quem in epistola
tua ominaris, facto iam periculo etiam adducimur; nam formisimus
et hic exhibuimus aliquot viris Christum et veritatem
diligentibus neque imperitis rerum sacrarum, qui non modo
agnoverunt inter nos convenire in iis etiam capitibus, in quibus
hactenus multorum opinione dissensimus, sed etiam gratias
egerunt Christo servatori cernentes nos in deo et veritate
consentire magnamque spem uberioris fructus in ecclesia
polliciti sunt, quamquam nonnulli copiosiorem tractationem huius
argumenti ob ingenia quędam desideravere, qui audito consilio
nostro haud difficile admiserunt satisfactionem. Quorsum enim
adtinebat sic pluribus verbis edisserere deum esse authorem
sacramentorum et ea instituisse legitimis ecclesiae filiis,
quotquot sint a Christo ecclesiae tradita sacramenta aut quę
inventa sint ab hominibus, quę sint partes sacramentorum aut
quo loco, quo tempore, quo instrumento sacro peragi conveniat
mysteria. In quibus et aliis nonnullis capitibus nullam fuisse
inter nos vel speciem vel umbram dissensionis satis probant
libri editi, quos vel pręceptores nostri pię sanctęque
memorię vel ipsi scripsimus de sacramentis. Verum de corporali
Christi domini pręsentia, de genuina sententia verborum
solemnium, de manducatione corporis Christi <de mand.- Christi
ist v. Bullinders Hd. am R. beigefügt.>, de fine et usu et
effectu sacramentorum, in quibus capitibus multi existimarunt
hactenus confligere nostras sententias aut certe verba, tam
copiose, tam plane et simpliciter locuti sumus, ut speremus
homines studiosos tum fraternę concordię tum perspicuę
veritatis non desideraturos esse in scripto nostro vel copiam
vel lucem orationis. Neque diffidimus, quin aliarum quoque
ecclesiarum Christi per Helvetiam ministri facile agnituri sint
eam ipsam doctrinam de sacramentis nos expressisse, quę multis
iam annis populo christiano vulgata est, utque in veritate
confessa minime gentium a nobis discrepent. Id quod pollicemur
nobis non sine magnis rationibus de omnibus piis per ecclesias
aliarum nationum. Sie quis tamen evidentiorem sacramentorum
explicationem protulerit, malumus ea ipsa uti cum piis omnibus
quam hortari unum hominem, ut subscribat nostrę consensioni <v.
Bull. aus confessioni korrig.>, in qua scripturę sanctę verba
usurpavimus et expressimus aperte, quo sensu accipiamus, et cum
ecclesia catholica nos facere pro compertissimo habemus. Porro
si non offensiones omnium, quos discordiae inter nos species
impedivit in viis domini, scriptum hoc sustulerit, quod maxime
in votis habemus <quod-habemus, ein gestrichener Zus. a. Rand>,
pręclare tamen suo munere functum existimabimus, quod non
obscure neque fucate omnibus testati sumus nos, quibus Christus
dedit idem sentire et loqui de religionibus dogmatibus, in
mysteriorum etiam explicatione haudquaquam discrepare ...
<lz>[Adresse ...]: fehlt


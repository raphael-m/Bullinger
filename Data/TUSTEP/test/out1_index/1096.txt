<nr>1096</nr>
<ae>Ambrosius Blarer an Bullinger</ae>
(Winterthur), 11. Mai 1551.
Zürich StA, E II 357, 375. / Orig.(Aut.)
Bl. III,  122 R.
S.  Mitto ad te responsionem qualemcumque meam ad
quaestionem illam, quam nosti; eam rogo ut remittas; nam ut
describerem omnino non vacavit. Nudiusquintus habere me
putabam, qui istuc hinc abiret; sed ille mutato consilio
alio deflexit. De Cęsare, quę hodie ab amico quodam
insigni accepi, ad te mitto.
Fuit mecum egregius quidam pictor Augustensis, qui
C[aesarem] subinde libere accedit, quod opera et artificio
ipsius multum se oblectare soleat Carolus. Is constantissime
ac multis asseverat fieri nulla ratione posse, ut ultra
mensem unum atque alterum spiritum ducat; quo verisimilius
iam mihi fit, quod hic amicus ad me scribit.
Philippum longiores constituto moras nectere Augustę,
quod
pater animam iam agere putetur. Dominus illum a Romano ad
cęleste regnum clementer transferat, id quod cum omnium
bonorum bona gratia fecerit! Verlich im gott ain guͦte,
fröliche himelfart! Ich wellt danecht nitt, das in der
teuffel hinfuͤrte.
Tu ora pro nobis diligenter. Adest hic adolescens praeter
meam expectationem, qui multum festinat. Literas, quas
misisti, per pictorem illum ad Welserum nostrum dedi. Bene
vale iterum atque iterum.  11. maii 1551.
T[uus] Ambr[osius] Bl[aurerus].
An herrn Bullinger zuͦ Zurich.

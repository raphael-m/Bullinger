<nr>2055</nr>
<ae>Georg Frölich an Bullinger</ae>
Lauingen, 13. November 1554.
Zürich StA, E II 346, 296. / Orig.(Aut.)
S. D.  Pręteritis diebus ad literas tuas mense iunio
datas
respondi et suspicionem alienatę mentis meę veraciter
dilui misique tibi secundo coronatum pro cheli expositum
sperans utrunque te percepisse etc. Modo nihil aliud quam
veternam adorno quęręlam, nempe quanto diutius
ecclesię et patrię tranquillitatem expecto, tanto
remotius se ostendit. Nam ut ex innumerabilibus turbis
saltem unicum periculum recenseam, Lutherana factio apud nos
in tantum radices egit, ut videatur iudice vulgo avelli non
posse. Augustani, Ulmenses et princeps noster Otto Henrichus
pręter extreme Lutheranos neminem ad ministerium
recipiunt, quibus etiam ideo cristę eriguntur, quod
Mecardus, Ioannes Henrichus et nonnulli alii antea pro piis
oratoribus habiti Witembergensium partium facti sunt. Hinc
mirabilem audires metamorphosin: neovitę damnant
antecessores suos palam et crimine hereseos insimulant.
Populus contra istorum temeritatem egre fert; alienantur
multi, magna etiam fit defectio ab illis ad monachum quendam
Ioannem Wilde, qui papistis ad d. Mauricium concionatur,
quem quoque nasutiores quidam omnibus Witembergensibus
pręferunt. Lutherani simmistę nuper inter se
celebrarunt
synodum, si deo placet, sacrosanctam atque unanimiter
decreverunt corporalem, carnalem mortalis naturę Christi
pręsentiam in pane etc. Hinc factum est, ut ipsi inter
concionandum univeros non ita sentientes anathemate
percusserint nominatimque perstrinxerint Zvinglianos,
Oecolampadianos, Schwenckfeldios etc. Quod si non
factitarunt singuli, tamen quidam ex illis, nimirum Petrus
Ketzmanus publice proclamavit.  Quę quidem insolentia et
impietas miras excitat turbas; dissipatur ecclesia iterum,
plębecula simplex męret, de doctrina tam priore quam
nova subdubitare non solum, verum etiam male sentire
incipit. Audivi ego ex Lutheranissimo quodam clamatore in
unica hebdomade paulo ante quinque personas in desperationem
incidisse sibi ipsis mortem consciscentes partim, partim
vero in conatu deprehensos esse liberatos. Cuius mali alia
ratio non allegatur quam gravamen conscientarum, quę
horrendę difficultates et scandala adeo grata sunt
papistis, ut etiam institutum Witembergense valde laudent et
quodammodo in gratiam cum illis redire videntur.
Pater et dominus ille cęlestis nobis per Iesum Christum
sit propitius. Amen.
Inter ordines imperii nulla est alia coniunctio quam
conservandi papatus, quantum maiorem partem respicit.
Cętera ita sunt rubore pręteriti casus et rei male
gestę perfusi et attoniti facti, ut ne mutire quidem vel
hiscere contra Romam audeant. Summa: de imperio penitus
actum esse oculis meis video. Discamus ergo iugum
severissimi tyranni brevi ferre.
Scriptum regis Gallorum ad status Francoforti congregatos
habet energiam et profecto gratiam singularem; sed surdis
frustra cantatur.   Vale et salutem ex me dicito d.
consulibus, symmistis tuis, prothoscribę, d. Gesnero,
Froschovero etc.
Laugingę  13. novembris anno etc. 54.
Tuus G[eorgius] Letus.
Dem hochgelerten unnd fromen herrn Henrichen Bullinger,
vorgeern<f1>Antistes.<fe> der christenlichen gmeind Zurch, minem gunnstigen
herren unnd frunnde.      Zurch.

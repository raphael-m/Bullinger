<nr>5199</nr>
<ae>Bullinger an Hans Rudolf Bullinger.</ae>
(Zürich), 29. Dezember 1571.
Zürich ZB, Ms F 37, 244. / Orig. (Aut.)
Gott verlihe dir vil guͦter jaren sampt allem dinem volck.
Din schryben und min zytungen hab ich wol empfangen, hab gar
nüt wyters; warten aber der tagen. Ellende zytung habend wir
hie, das man m. Hansen Wägman uß dem huß und gadem tragt sin
waar etc.; ist mir von hertzend leyd, gadt übel; gott
bessere es. Behalltz dir selbs, ruͤffs nitt uß etc. Din
roter wyn ist guͦt, fröwt mich; wil mich mitt dir och
richten. Nächt uff der nacht schickt mir min h. schuldheyß
Steyger von Bern ein schön ryff maß Rolles wyns, träfflich
kostlich; ist halb min. Gott sye gedanckt. Mentag wöllend
wir in teylen. Unser früntlicher, lieber schwager j. Jörg
Grebel ist worden schaffner gen Wintherthur, m. Erißman aman
zum Frowenmünster, Fry in Niderdorff, h. Hansen seligen zuͦ
Embrach bruͦder schaffner zuͦ Cappel, zwen Brämen der
ein
chor-, der ander grichtsweybel.
All min volck gruͤst dich; gruͤß uns all din volck. Gott
mitt üch.
In schneller yl sampstags  29. decembris 1572.
Bullinger.
Wünsch mir von j. Hansen Peyer und siner eeren hußfrowen vil
guͦter jar.
[Ohne Adresse.]

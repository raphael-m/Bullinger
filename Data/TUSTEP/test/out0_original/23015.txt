<nr>[23015]</nr>
<ae>Konrad Lycosthenes an Bullinger</ae>
(Basel), 7. Februar 1553.
ZÃ¼rich StA, E II 366, 5.
S.I.D.  Ex tuae pietatis literis intelligo, vir clarissime,
meas nondum redditas esse, cum tamen Pellicanum, avunculum
meum colendissimum, atque Theodorum vestrum librorum
fasciculum, quo literae inclusae erant, accepisse non
dubitem.
Scripseram autem d. Christophorum Montium in domino pie
obdormivisse, quo factum est, ut tuas ad eundem literas ab
eodem cive Basiliensi, cui eas commiseram, receperim, quas
meis inclusas iamdudum te accepisse spero.
Literas praeterea tuas ab Oporino Francfordiae atque
Argentinae probe curatas dubitare noli, cum homo in alienis
potius quam suis curiosior esse soleat rebus. Novarum rerum
nihil habemus modo; communis tamen fama est Carolum
imperatorem Prusellam properasse, qui hisce diebus scribas
suos, quos Argentinae (dum Metis obsidio duraret)
reliquerat, in Germaniam etiam Inferiorem revocavit.
Bombergensis atque Herbipolensis episcopi exercitum contra
marchionem Albertum colligere dicuntur, qui exactiones
permissione imperatoris ab episcopis urget nondum numeratas.
Also miessens die bischoff widerspils den passion noch dem
alleluja singen, deren Christus noch langem erstanden was.
Caetera ex adolescente harum literarum latore probe
intelliges. Vale cum tota familia.  7. idus februarii anno
domini 1553.
T[uus] Lycosthenes.
Clarissimo viro d. Henricho Bullingero, Tigurinae ecclesiae
antistiti omnium vigilantissimo.
                                      Tigurum.

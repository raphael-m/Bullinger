<nr>[23200]</nr>
<ae>Johannes Faberius an Bullinger</ae>
Lauingen, 9. Oktober 1553.
Zürich StA, E II 356, 116. / Orig.(Aut.)
Gratia tecum et pax a deo per Christum, dominum et
mediatorem nostum.
Reverende vir atque amice in domino charissime, reddidit
mihi epistolam abs te scriptam una cum literario quodam
munusculo m. Laurentius Agricola, communis amicus noster.
Qui quidem cum antea pio quodam studio tuam illam insignem
et maxime memorabilem pietatem summa coniunctam humanitate
praedixisset, vehementer te amare cępi; nunc vero, cum tu
ipse quoque in summis occupationibus ad me, hominem nulla
nec notitia nec familiaritate devinctum non solum scribere,
sed ultro quoque tuam amicitiam offerre dignatus sis, multo
ardentiore animo istam tuam humanitatem amplector et
observo. Atque utinam ut occasio aut facultas adesset, qua
vicissim me m erga te studium et amorem declarare possem.
Verum quoniam haec in praesentia denegata est, memoriam et
voluntatem gratificandi cupidam semper retinebo atque
Christum, dominum nostrum regnantem a dexteris dei rogabo,
ut spiritu suo sancto pectus tuum regere et ad propagandam
regni sui gloriam et veritatem illustrare confirmareque
velit. His in domino foeliciter vale. Ex Lauginga nono die
mensis octobris anno 53.
Ioannes Faberius d., ecclesiae Christi, quae ibidem est,
minister.
Reverendo viro eximia pietate ac doctrina praedito d.
Heinricho Bullingero, ecclesiae Tigurinae antistiti
dignissimo, domino ac fratri suo in Christo carissimo.

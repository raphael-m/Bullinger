<nr>[32047]</nr>
<ae>Bullinger an Johannes Calvin</ae>
====   (Anfang des Briefes vom 29. M채rz 1562).!
(Z체rich), 29. M채rz 1562.
<vo>Z체rich StA, E II 342a, 445. / Orig.
(Aut.)
Ep.Calv. 3758 (XIX, 365ff.)
S. D. Omnes et singulas tuas literas quas misisti, colendissime domine et frater charissime, usque ad adventum Scipionis Cal.
accepi, atque pro his maximas tibi ago gratias.
Dominum oro ut Galliae et nostrum omnium misertus eripiat illam et nos ex faucibus leonis, ac sanctos suos confirmet ut stabiles et synceri permaneant.
Interim venit nobilis Ludovicus a Bar, qui recta proficiscebatur ad d. Hart. a Hallwyl, inde ad principes Germaniae aliquot missus a nostris illis principibus.
Vereor ne
invenerit principes congregatos.
Nam potiores evocarat Bruxellam supra Spiram Wirtembergensis.
Utinam non egerit apud eos causam Guysianorum.
Illuc festinavit Ludovicus.
Venit interea et d. Coignetius ad quem illa ipsa de re scripserat Admiraldus.
Vocavit ergo Cognetius Tigurum illum ab Hallwyl.
Venit.
Egit cum illo.
Significavit Hall.
quorundam animos refrixisse, ubi audiverunt defecisse a veritate regem Navar.
et postquam auditi sunt Guysiani a Wirtenbergensi ad Tabernas alsaticas.
Caeterum
postquam intellexerunt alios principes manere synceros et constantes crevisse rursus ipsorum animos.
Ideoque audito Ludovico a Bar ipsum (Hall.) veluti de novo solicitans(?) quosdam istorum, a quibus responsum exspectet dandum hisce diebus.
Quod referet ad Cognetium, tum etiam per me atque te ad d.
Bezam et principes.
Optime sperat Hall.
quanquam nihil dubitet animos per actionem illam alsaticam nonnihil perturbatam et impeditam.
Dominus dissipet consilia impiorum.
Vigilabunt boni in Gallia et
orabunt dominum ne Guysii illi magnum dent malum, adiuti videlicet opera Hispani et pontificis et quorundam aliorum hostium evangelii.

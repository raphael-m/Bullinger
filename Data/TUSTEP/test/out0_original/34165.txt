<nr>[34165]</nr>
<ae>Johannes Fabricius an Bullinger</ae>
Chur, 28. November 1564.
ZÃ¼rich StA, E II 378, 1685. / Orig.
(Aut.)
Gr.
II,  543.
S. Reverende in Christo pater, heri ad te scripsi de rebus Rheticis.
Hoc vesperi a d.
legato ad coenam evocatus sum.
Supervenerunt literae, quas attulit
tabellio civitatis Tigurinae.
Quid in illis esset, nescio, nisi quod dominus post earum lectionem videbatur subtristis.
Quae in mensa referebat, haec erant:
Dominum de Angusola Uranii haerere et ibi sua venena spargere.
Hoc certum est conatum Hispanorum non esse exiguum.
Qui ad nos missi sunt, nihildum
proposuerunt; quid quaerant, non est obscurum.
Cras aut postridie hic erunt comitia minora (bytag) nomine Galli.
Ille enim nostros evocaverat, antequam ei de
Hispani adventu constaret.
  -      Mitto scriptum meum de peste, quod tu aut solus aut cum paucis leges, ne habeat ille, quod conqueratur.
Remittes aliquando,
sed non nisi per certos homines; nolo spargi, quoniam ille tam aegre fert.
Dices esse satis acre; sed cogitare debes, dolorem, quem ex morbo tuo conceperam,
haec extorsisse.
Multo absurdiora proferre possum, et illi boni viri haec omnia defendunt.
Dicunt se non probare immanitatem; sed probant causam.
Praeterea
possum hoc affirmare me illius oratione, qui mecum disputavit, plurimum esse offensum; sic ethnice omnia, de divina providentia ne verbum.
Sed, ut heri scripsi,
per me sint omnia sopita et sepulta.
Itaque te cum paucis haec volo legere, propter quem scripta sunt.
Mitto etiam edictum regium, quod cupio d.
d.
Gesnero
restitui.
Heri ad eundem scripsi, nunc saltem hoc scriptum cum gratia remitto.
Non mihi constat de tabellionis abitu; ideo haec noctu scripsi.
Fieri potest, ut
cras hic haereat et interim, si quae nova sunt cognitione tua digna, amplius experiar.
Vale, reverende in Christo pater.
Curiae  28. novembris anno 1564.
Tui observans I[oannes ] Fa[bricius].
Si tibi videtur, da etiam d.
socero  meo legendum, sed ita ut unus legat.
Amplissimo viro d.
Heinrycho Bullingero, domino suo et in Christo patri multum reverendo.
Zurich  an h[errn] Bullinger.

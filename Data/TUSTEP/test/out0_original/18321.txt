<nr>[18321]</nr>
<ae>Oswald Myconius an Bullinger</ae>
<od>(Basel), 25. Dezember 1548
<vo>Autograph: Zürich StA, E II 336a, 298
<dr> </dr>
<re> </re>
<tx>
S. De reliquis satis consul tecum. Ego in praesentia propter labores meos
hodiernos paucis agam. In mensa literas accepi, in quibus his verbis scriptum
est: "De ingenti pompa puta audistis, qua filius imperatoris ad natalem ingrede
debeat Mediolani, ut per nullam portam, sed per pontem iam factum, qui
transcendit moenia."<f1>Zitat aus einem Brief Bucers an [Myconius] (alias "M.N. Stiermacht von Lucern" vom 22. Dezember (Zürich StA, E I 441, 442-444; bzw. Simler-Abschrift in ZH ZB, Ms. S 68, 189.(von RH).<fe> Quid putas, mi Bullingere, significat istud? Res est,
qualem tu nec audisti nec legisti; nescio, an dominus velit, ut finem tam
monstrosę insolentię aliquando cernam oculis; illud mente video non posse
diutius consistere. Si quid huius audisti, quęso, fac sciam. O miseros nos,
qui et patris et filii tam enormem superbiam commeruimus. Quid hic papa, quid
Gallus cogitabunt? Persuaserunt sibi pater filius nimirum se transcendisse omnem
altitudinem; iam locum habet apud eos petulans istud "plus ultra". O domine,
miserere tandem nostri et ne patiaris verbum tuum tam procaciter vilipendi;
ostende, quod tuum sit, et ut incipiant ipsum hostes tui vereri, quo
sanctificetur nomen tuum in sempiternum et miseri nos cordatiores fiamus ad
patiendum, quicquid pro ipso confirmando patiendum est. Amen.
^$Quem tibi commendavi non aliter commendavi, nisi ut agas, quod videbitur et
quantum valeas; misericordia motus sic egi; nam petulantiam eius (ut nihil
dissimulem) vehementer timeo.
^$Cęsarem rumor est iterum venturum Nurenbergam. Argentinenses ita fracti
sunt, ut et seniores et fortiores pene omnes minentur abitum; nescio, quid deus
tandem cum eis facturus sit.
^$Vale in Christo, cuius natalem hodie celebramus,
cum fratribus et piis omnibus, anno 548.
<un>Tuus Os[valdus] Myco[nius].
<lz>[Adresse:] D. Heinricho Bullingero doctissimo, fratri ac domino venerando
suo. Zür[ich].

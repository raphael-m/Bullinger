<nr>[18139]</nr>
<ae>Bullinger an Oswald Myconius</ae>
<od>Zürich, 25. Juni 1548</od>
<vo>Autograph: Zürich StA, E II 342, 195 (Siegel....)
<dr>Ungedruckt</dr>
<re>Regest
</re>
<tx>S. D. Laudavit mirum in modum vestram omnium humanitatem
D. D. Augustinus et oravit, ut etiam ego tibi inprimis
maximas pro beneficiis gratias agerem.
^$Reddidit mihi D. Panthaleon literas tuas atque utinam illi
praestare potuissem, quo dignus erat is, quem tu mihi
commendasti. Certe voluntas mihi non defuit, sed facultas.
^$Pro novis illis ago tibi gratias; aequum est, vicissim ut
ego nova quoque mea communicem. Ea certe prolixa sunt; viva
ergo epistola erit lator praesentium, vir bonus.
^$Ferdinandus colligit exercitum contra Septem Castrenses [Siebenbürgen?].
Caesar conscribit Germanum militem ad signa 12. Urbes pium
responsum pararunt super impium Interim Caesari dandum. A
Constantiensibus iniqua postulantur, inprimis ut episcopum
cum suis restituant, - episcopus 14. iunii paralysi tactus
excessit; ut recipiant praefectum a Caesare in urbem sicuti
Ratisbona, cui quotannis pendant 500 gl. etc. Sed intelligo
illos non recepturos conditiones; nondum tamen illae populo
sunt propositae.
^$A Lindaviensibus simpliciter postulavit Caesar, ut
recipiant Interim et missas celebrent ac de 100 gl. solvant
4 gl. Quid amicus ex Anglia scripserit, exponet D. M.
Heinrychus. Plura possum. Vereor non esse verum, quod pro
vero multi retulere: Scotum cum Germanis Gallisantibus esse
fusum ab Anglis et Novam Buloniam occupatum. Tu, si quid
certi acceperis, significa.
^$Vive et vale. Communica haec D. Gastio, quem amice
salutabis. Valebis aeternum.
^$Tiguri 25. iunii anno 1548. Festinantissime scripsi.
<un>Bullingerus tuus.
<lz>Iudico illum Michaelem esse impostorem idque ex
Interim, quod potissimum contexuisse dicitur; alioqui
sermones eius nondum legi nec scio, quando legam. Viri
improbi verba venenum, et cum bona loquitur, bonum tamen
suspectum est propter malum.
<lz>[Adresse] Clarissimo viro D. Osvaldo Myconio, symmistae
et fratri charissimo suo. Basel.

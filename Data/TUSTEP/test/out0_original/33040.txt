<nr>[33040]</nr>
<ae>Bullinger an Johannes Calvin</ae>
ZÃ¼rich, 12. April 1563.
Genf  114, 99. / Orig.
(Aut.)
Ep.Calv, 3931 (XIX, 694f)
S. D. Brevior sum ne conduplicem tibi, care frater, molestiam.
Scio enim d.
Trecium copiose de ea causa scribere, quam tibi
modis omnibus commendo.
Audio Poloniam incensam flagrare
dissidiis et abominandis de trinitate quaestionibus.
Video
Satanam hoc unice spectare ut blasphemis dogmatibus evangelii
praedicationem infamem reddat, et dissidiis ecclesiam dissipet.
Tu hac in re caeteris exercitatior es.
Adiuva ergo fratres tuum
postulantes auxilium.
Literas quas illi ad me miserunt his
inclusi.
Abhorreo totus ab his blasphemiis et disputationibus
istorum hominum.
Multus est hic sermo de pace facta in Gallia.
Ego vero tuas vel
Ionvillaei nostri expecto, ex quibus spero me cogniturum
certissima et utinam felicia.
Moscus numeroso exercitu ingressus
Lituaniam vi coepit Plozko terroremque incussit Polonis, qui iam
in armis universi esse dicuntur.
Dominus servet te nobis diu incolumem! Salvus sit d.
Ionvillaeus
cum Budaeo et reliquis fratribus.
Salutant te fratres omnes.
Tiguri  12. aprilis 1563.
Bullingerus tuus.
Clarissimo viro d.
Ioanni Calvino, Genevensis ecclesiae
fidelissimo pastori, domino meo honorando et fratri longe
carissimo.

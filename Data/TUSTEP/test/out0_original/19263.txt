<nr>[19263]</nr>
<ae>Michael Schütz an Bullinger</ae>
<od>Brugg, 29. September 1549</od>
<vo>Autograph: Zürich StA, E II 360, 483.
(Siegel...)</vo>
<dr> <dr>
<re> </re>
<tx>S. P. Elegerunt nostri Onophrium in provisorem; sed a
Bernatum senatu nondum confirmatus est, et ne confirmaretur,
decanus noster et Nicolaus Bernę sedulo studuerunt. Adversatur
enim mihi decanus propter Ioachimum, quem contra ius et aequum
etiam vi et malis artibus defendere voluit. Sed cum eum in ius
vocassem et vicissem (feci autem coactus), senatus noster illum
dimisit, et quia iam decanus intelligit et mihi favere senatum
et Onophrium a me diligi, si per eum staret, vellet mihi alium
obtrudi, quocum mihi etiam esset litigandum. Vereor igitur, quia
me nostri defendunt et Omophrium elegerunt, ne, si Bernam
veniat, importunis eum interrogationibus Nicolaus perturbet; est
enim totus addictus decano. Te itaque, humanissime Bullingere,
etiam atque etiam rogo, quo faveas adolescenti, ut D. Hallero
eum commendes, ne in examinando velint esse duriores. Dabit ei
testimonium coram te praeceptor eius Frisius, et ego in me
collatum hoc esse beneficium putabo.
^$Vale cum honestissima tua familia, quam incolumem tibi teque
nobis et ecclesię diu salvum et florentem conservet deus
optimus maximus.
^$Brugis 3. calendas octobris 1549.
^$Humanitati tuę deditissimus Michael Toxites.
<lz>[Adresse ...]: Verę pietatis atque omnis eruditionis
ornatissimo viro D. Heinricho Bullingero, ecclesiastę Tigurino
fidelissimo, domino suo et amico observandissimo. <Notiz von
Bull's Hand: "Hanns Zehender, radtschryber zuͦ Bern.">

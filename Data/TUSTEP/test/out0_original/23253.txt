<nr>[23253]</nr>
<ae>Sebastien de l'Aubespine an Bullinger</ae>
Solothurn, 6. Dezember 1553.
Zürich StA, E II 359, 2939. / Orig.(Aut.)
S. P.   Tuas cum Vergerii literis accepi, que gratissime
fuerunt. Quia nihil novi habeo praeter ea, que tuis dominis
scribo, non illi respondeo, sed rogo te, ut mittas coppiam
et illum meis verbis salutes. De Anglia unum illud certum
habeas istam reginam Caesaris filium expetere; quod nisi
principes et regni magnates impediunt, ut maxime nituntur,
timeo malum exitum; habeo enim inde certa nova. Quid autem
peius toti christiano orbi accidere potest? Apud nos omnia
bene et in Corsica optime, frigentque Genuenses cum vanis
suis ceptis. Audimus marquionem sollicitare pacem et suos
apud regem Romanorum habere, et iam palam est principes
contra Caesarem et filium pro fratre stare. Sed semper timeo
istius veteratoris artes, qui uno verbo solet fratris animum
flectere. Maximilianus
tamen abhorret a  Caesare et patrem omnino in potestate
habet. Quamprimum aliquid istorum habebis, ne permittas,
queso, nos falsa credere. Illa enim sunt magni ponderis.
Vale optime. Ex Soluturo  6. decembris.
Tuus semper Bass[afontaneus].
[Am Rand:]  Scis credo, papam valde egrotare, Turcam filium
suum primogenitum occidisse et nostros in Corsica tria signa
Genuensium intercepisse .......
[Adresse fehlt.]
<nr>[23253]</nr>
<ae>Theodor Beza an Bullinger</ae>
<od>Lausanne, 7. Dezember 1553</od>
<vo>Zürich StA, E II 368, 92. / Orig.</vo>
<dr>Ep.Calv. 1866 (XIV, 689f)</dr>
<re>Regest</re>
<tx>S.  Commendavi tibi nuper, mi pater, hominem optimum et mihi
amicissimum, Lusarchium nomine, quem opinor adhuc istic
esse. Rogo igitur, ut literas quas ad illum scribo, cures ei
reddendas, atque adeo si in Italiam traiecit perferendas,
quum eris commodam occasionem nactus. Vides, mi pater, et
iam pridem didicisti, quam familiariter tecum agam. Utere
quaeso vicissim opera nostra, et me non ingratum re ipsa
cognosces.
De rebus nostris novi nihil habeo quod ad te scribam.
Cognovisti iam ex Budaeo nostro, quis sit Genevensis
ecclesiae status, neque dubito quin pro virili coneris his
malis occurrere. Satis hostium est foris, sed haec est
conditio ecclesiae ut hostes etiam intestinos alat. Utinam
dissipet dominus improborum consilia. Nam certum est, his
cuniculis conari Satanam hoc aedificium sane nobilissimum
paulatim demoliri, quod si semel laxatae fuerint perditis
quibusdam habenae, aut ego nihil video, aut actum est de
ista ecclesia. Sed de his fortassis intempestive. Nam tibi
et caeteris fratribus neque  maximarum rerum cognitio, neque
prudentia neque zelus deest. Bene vale, mi optime et
colendissime pater. uxorem tuam, lectissimam foeminam, totum
denique vestrum collegium, obsecro ut ex me quam
officiosissime salutes. D. Iesus pergat vobis benedicere, et
sancto suo spiritu vos confirmare. Lausan[n]ae  7° idus
decembris.
<un>Theod. Beza filius tibi in
domino addictissimus.
<lz>[Adresse:] Eximio servo dei d. Henrico Bullingero Tigurinae ecclesiae
fidelissimo pastori.
Tiguri.

<nr>[19302]</nr>
<ae>Ambrosius Blarer an Bullinger</ae>
<od>[Winterthur], 4. November 1549</od>
<vo>Autograph: Zürich StA, E II 357, 348.
(Siegel...)</vo>
<dr>Bl. III, 63f. R.<dr>
<re> </re>
<tx>S. Ad 4. calendas novembris Vitodurum cum uxore et
charissimispignoribus veni idque magna cęli inclementia, quod
vulgo tam felix ac faustum esse putant aliunde alio
demigrantibus et domicilium constituere volentibus, si in ipso
itinere parum propicium cęlum sentiant. Tu vero, mi venerande
simul ac charissime frater, cęlestem patrem, qui unus nostra
fortuna adeoque solidum bonum est, plenis votis una mecum sedulo
precare, ut, quemadmodum hactenus suo mihi favore non tolerabile
solum, sed commodum etiam multis rationibus exilium hoc meum
meorumque fecit, sic porro quoque spiritus sui condimento,
quicquid molestiarum devorandum nobis erit, suavissimum reddat;
longe profecto benignius, quam merebar, hucusque me fovit
optimus pater atque ita, ut nihil prorsus sit, unde quicquam
merito conquerar, sed plurimo plus, unde maximis maiores illi
gratias habere debeam; sit nomen eius benedictum in sęcula,
amen. Volui nonnihil ad te quantumvis occupatus; scis enim, quam
actuosi sint in explicanda et rursum componenda sup[p]ellectili,
qui in alias ędes immigrant; quare ignoscas velim et brevitati
et insubidę scriptioni.
^$Butlero huic nostro praesenti tuo auxilio ut adsis, multum te
quęso; reliquit hic uxorem, ne, si iam istuc secum adduxisset,
videri posset velut data opera hanc in certissimum periculum
coniicere voluisse. Quanta enim crudelitate istic grassetur
pestis, dici non potest quam nonnulli vanius, quod opto et
spero, quam verius iactitent, ut uxoris uterum ferentis rationem
sibi habendam esse non malo consilio (ut mihi quidem videtur)
putaverit. Faciet autem, quod ipse iusseris.
^$Dominus te tuamque domum incolumem usque conservet ac
percutientis angeli securam reddat! Ora pro nobis, mi anime,
nosque vide ut magis atque magis in servatore Christo, quod
facis. Scio, deames. Salveant symmystę tui et administri in
opere domini, quorum synceris precationibus cęlesti patri
commendari maximopere cupio. Salutat te tuamque coniugem mea
uxorcula idque amantissime. Iterum vale.
^$4. novembris 1549.
^$T[uus] A[mbrosius] Bl[aurerus].
^$Veritit bonus quidam frater Calvinum de vitandis
superstitionibus, si istic esset typographus etc. de qua re ad
Mangoldum.
<lz>[Adresse ...]: Bullingero suo, amico incomparabili. Tiguri.

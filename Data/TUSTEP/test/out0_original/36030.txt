<nr>[36030]</nr>
<ae>Johannes Fabricius an Bullinger</ae>
Chur, 26. Februar 1566.
Zürich StA, E II 378, 1747. / Orig. (Aut.)
Graub. II,  674f.
S. Reverende in Christo pater, tuae mihi sunt redditę. Remitto, quae postulas. Ego de omnibus ad te diligentissime. De
rebus Italicis nihil habeo praeter ea, quae scripsi. Pontifex 4 cardinales creavit; sed schedam, in quibus erant nomina,
amisi. Duo sunt ex illis Veneti et tertius inquisitor Venetus; 4 non memini etc. De rebus nostris te itidem edocui. Te
rogo quaesoque, causam communem, quae totis viribus a Palestinis illis agitur, ne deseras. Difficilia, quae pulchra. Si
dominus institutum fortunaverit, ut adhuc spero, victoria erit admodum illustris. Nemo coronatur, nisi qui legitime
certaverit.    -      Hęc subito scribo, cum iam essem deducturus d. Struplerum, qui huc venit mihi valedicturus. Erat
nobiscum d. Pontisella, qui te reverenter salutat.    -      Nicolaus a Pellizariis Badenę fuit; is tulit literas
Domus Dei. Non est, quod dubites; omnino scriptę sunt et datae; si non curatę, hoc est fatale. Consul Tscharnerus
nomine Domus Dei signavit, ipse mihi dixit. Cras hic coit Domus Dei. Faciam te de omnibus certiorem.
Vale, reverende in Christo pater.
Curię den zinstag vor eschinmittwuch anno 1566.
T[uus] F[abricius].
Amplissimo viro d. Heinrycho Bullingero, d. suo et in Christo patri reverendo.
Zurich an h[erren] Bullinger.

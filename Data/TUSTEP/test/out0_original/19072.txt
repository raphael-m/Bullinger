<nr>[19072]</nr>
<ae>John Hopper an Bullinger</ae>
<od>Basel, (28. März) 1549</od>
<vo>Autograph: Zürich StA, E II 343a, 382</vo>
<dr>Zur. lett. III, S. 48f. / Ep. Tig. III, S. 31</dr>
<re> </re>
<tx>
S.Pl. Salvi et incolumes dei clementia, colendissime omine ac compater, venimus
Basileam 27. Martii circa horam decimam et cras mane, si nautis fas sit credere,
hinc solvemus. Ut sumptubus igitur parcam, expedio aurigam cum curru et equis.
Cras vesperi dominus civis vester omnia, spero, sua denuo salva ac illesa
recipiet. Quod longius in itinere suo incommodo et meis magnis impensis, quam
putaverat, moram neximus, itineris asperitati imputari oportet et non
segnitię nostrę vel equorum lassitudini. Huic optimo civi meo nomine
referas gratias quam maximas, rogo, vel hoc humanitatis offitium meo nomine ac
precibus iniungas tui ac mei amantissimo D. Gu[a]ltero; nam is, ni fallor, vel
affinitate vel sanguine domino equorum est iunctus. Novi hic nihil adhuc nobis
refertur, nisi quod pro certo asserunt, qui iam veniunt ab Argentina, missam
nondum a civibus esse admissam. Hanc ob causam episcopus urbis non irascitur,
sed insania et furore quodam furit et instituit colloquium in sua civitate
duobus milliaribus ab Argentina, et omnes, qui hic me convenerunt amicitię
causa, dicunt illum parturire monstrum aliquod horrendum; sed faciet aborsum,
spero. Accipies etiam ab isto viro linthiamen unum, pannum unum et pulvinar unum
cum maximis gratiis; praeterea omnia, quae mutuo accepimus in expeditionem
itineris nostri Basileam usque, remittimus. Raptim Basileae.
^$Intra triduum plure accipies deo volente. Remittimus lagenam; ad quem
pertineat, ignoramus. Pete, quaeso, ab hospite nostro et ne graveris (omnia
onera tuis humeris audacter impono) hoc nostri causa suscipere.
</tx>
<un>Tui devinctissimus Io[annes] Hoperus.</tx>
<tx>Salutamus quam officiosissime charam tuam coniugem cum tua
familia tota, D. Theodorum, D. Pellicanum, D. Gualterum, D.
Butlerum cum aliis omnibus.</tx>
<lz>[Adresse:] Ornatissimo viro ac D.D. Heinrico
Bullingero, pientiss[imae] ecclesię Tigurinę antistiti vigilantissimo,
domino ac compatri suo omnibus nominibus optime merito. Tiguri.

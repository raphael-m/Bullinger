<nr>[45034]</nr>
[Ludwig Lavater? nicht Bullinger!]<f1>Lavater hatte Pontisella d. Ä. auf der Rückkehr von seiner Italienreise besucht (vgl. die Biogr. im Vorspann zu seinem "Nehemia" 1586!); dies passt zur Bemerkung über einen gemeinsamen Besuch in Haldenstein. Vgl. auch die Erwähnungen Lavaters in Campells Schriften (s. deren Reg.). Lavater ist der einzige Zürcher, von dem ein Briefwechsel mit Wurstisen bekannt ist; er hat sich mit ihm über hist. Quellenmat. ausgetauscht u. zw. ihm u. den Bündnern vermittelt (vgl. Wurstisen an Lavater, 9. März [1584?], in: Basel UB, Autogr.-Slg., W). Zu ihm passt auch das auffallende Interesse an Gespenstern.<fe> an Johannes Pontisella d.J.
Zürich [Ende 1579/Anfang 1580, nicht 1575]<f1>Datierung: Nach dem Besuch des Bischofs v. Vercelli (Bonhomini) in Appenzell und der darauf folgenden Spukerscheinung (vgl. ZBZ, Ms. F 29, f. 2. 10. 22. 23f), vor der Publikation der dt. Basler Chronik von Wurstisen.<fe>
à Porta, Hist. ref. eccl. Raet.  Einl.
Gr. III, S. 522ff.
Dt. Übers. in: Traugott ^#/+Schieß,^#/- Ein Brief Heinrich Bullingers über die Sammlung historischen Materials, in: Sonntagsbeilage der Allgem. Schweizer Zeitung, 2. und 9. Februar 1902, Nr. 5 u. 6.
S. Si litteras, quas ad d. Campellum dedi, adhuc retines,
volo, eas aperias et legas; nam quaedam habent, quae ad
Raeticam historiam contexendam pertinent, aut meo nomine, si
ita videtur, ab eo repete, ut tu quoque illas legas.
Profecto si scivissem te in hoc argumento versari, fortassis
aliter scripsissem. Hortatus enim sum ipsum ad perficiendum
reliquam sui operis partem, hoc est, ut periegesei seu
regionis descriptioni historiam subiungat, sicut Simlerus
noster in sua Valesia fecit. Adieci mihi et aliis utile
videri, ut simplicitati et brevitati studeat, non
minutissima quaeque et lectori inutilia persequatur. Quae de
familiis scribis, etiam ego ad illum scripsi. Comparatio in
familiis est valde odiosa. Ex veteribus instrumentis et
diplomatis familiarum, uti Stumpfius fecit, vetustas potest
assignari, item ex publicis tabulis monasteriorum; in fine
enim plerumque adduntur testes, veluti cum dicitur: cum haec
gererentur, praesentes fuerunt Salicaei, Prevostii etc. In
instrumentis etiam diligenter observandum est, quomodo loca
singula nominentur, montes, pagi, regiones, ut cum dicis
Praegalliam olim Vallem Breuniam dictam. Si tu ex
instrumentis scriptis regionem illam vel Praegalliam vel
Breuniam Vallem dictam ostendas, quae hodie Bergell vocatur,
gratum erit; pleraque enim huiusmodi nomina finguntur a
recentioribus. Episcopatus habent suos indices, in quibus
reditus annui consignantur, item singuli pagi, ex quibus
vetera quoque nomina peti possint. Pulcrum autem erit
authores adiicere. Quod si tu, qui stilo et iudicio vales,
in animo habes totam vestrae gentis historiam complecti,
fortassis praestaret d. Campellum reliquam partem sui operis
tibi committere; posses enim in tuo libro honorificam eius
facere mentionem et publice profiteri ipsius labores tibi
non parum in confectione illius libri profuisse. Vel quid,
si uterque suae patriae res illustrare contendat? Quae sint
res historicae vel materiae, non est, quod tibi in Livii et
aliorum historiis versato in mentem revocem. De materia vero
colligenda, in quo maior est difficultas, haec tantum dicam:
Utile esset chronica alia quoque a nobilibus viris
congerere. Illa illi non gravate tibi concitabunt, ut eo
ipsorum origines celebrentur;  sua quoque privilegia tibi
ostendent. Vide, quaenam sint monumenta vetustatis apud vos,
numismata effossa, sepulcra, inscriptiones, tropaea. Ex
libris vitae,
ut vocant, jahrzeitbüchern, urbaren, rödlen, privilegiis
communitatum et monasteriorum multa peti possunt. In
monasteriis multi servantur libri, qui huc pertinent;
sacella hinc inde certis de causis interdum exstruuntur, vel
quod ibi commissa sit aliqua pugna vel mirabile quid
acciderit. Eruuntur ex terra tela, instrumenta vetera,
quorum vel in bello vel in cultibus idololatrius usus fuit,
quae ostendunt ibi gestum aliquod proelium vel templum
aliquod fuisse. Quaedam consuetudines et ritus gentium etc.
vocant in memoriam res praeteritas. Veteres cantilenae,
rumores huc pertinent. Sed non dubito, quin diligenter tumet
perpenderis, quomodo materia historiae vestrae gentis
colligenda sit. Ex vicinis aliisque multa possunt cognosci
et antiquariis etc. In singulis pagis sunt homines, qui ex
litteris vel instrumentis publicis quaedam possunt
suggerere, item quae memorabilia illis in locis acciderunt,
referre etc. . . . .  Regii oratoris opera tibi quoque
utilis esse ad historiae absolutionem poterit, cui omnes
nobiles concitant, quaecunque voluerit. Gesnerus in sua
bibliotheca dicit Raetorum gentis gesta et nobilitatem
Albertum Belfortensem<f1>Albert von Belfort, Albertus Belfortis, in Lyon(?), s. auch Gessners Widmungsvorrede zu "Apparatus et delectus ..." 1542 (am Ende); Joh. Alb. Fabricius, Bibliotheca Graeca, S. 45; Jean Astruc, De morbis venereis, S. 789.<fe> descripsisse, sed librum non exstare;
item d. Stupanum de Raetis libros aliquos conscripsisse.
Scripsit Simonetta librum magnum de ducibus Mediolani; sed
an aliquid de Raetis habeat, ignoro. Alii quoque Italici
scriptores forte libris suis quaedam inseruerunt de vestra
gente; de Guicciarino et Iovio certum est. Plures apud vos
sunt docti et nobiles viri, qui tuos conatus plurimum iuvare
possunt. Ad has nundinas Urstisii chronicon Germanicum
prodibit de rebus Basiliensium, in quo varia et hactenus in
aliis non lecta in lucem proferet. Multos enim libros
evolvit, ut suam historiam ornaret; si gratum tibi erit,
monebo eum, ut, si quid habeat, ad te mittat. Mihi enim
magna cum illo intercedit familiaritas. "Stumpfius multa
habet", dicis, "at non omnia." Utile erit, si alicubi erret,
errorem modeste indicare. Vidi Tschudii quoque Rhetiam
multum a priore diversam, quam ab haeredibus eius orator
regis tibi posset impetrare. Est liber prorsus novus. Quod
Simlerus de Davosiis scribit, habet ex aliis. Hoc volo ego
ex eius sententia annotare: Inde hoc videbatur illi
verisimile, id quod scribit, eo quod illi Germanice
loquantur et eadem, qua Valesii, phrasi utantur, cum vicini
omnes fere Raetice loquantur. Privilegium Prevostorum, de
quo scribis, vidi superiore anno apud d. Funccium, qui meum
de illo iudicium petebat; cum quoque pictura separata erat
(habueram apud me apo­gra­phum), iubebam, mitteret ad me, ut
conferre possem cum eo et postea videre, quam accurate
rationi temporum singula congruerent. Sed non misit; interea
nullam eius amplius mentionem fecit. Ego affirmare non
possum, a quo vel ob quam causam ad illum missum fuisset. De
Gugelbergia familia quae scribit, ex ipso . . . . . .  viro
bono habuit; nam scripsit ad Func[c]ium, ut in nostris
historiis illa ipsa inquiramus. Sed nihil prorsus habuimus
de illis. Quae tamen omnia nihilominus libro d. Campelli ex
illius suggestione fuerunt inserta. Quid faciendum videatur,
ne alias familias offendat, etiam ipsum monui. Multa sunt
apud vos omnibus compertissima, quae alii stupent. De victus
ratione, vestitu, legibus et consuetudinibus legati nostri,
qui superioribus annis ad vos missi fuerunt, mira
referebant, quale illud est, quod mulieres in sylvis ligna
caederent, secarent, cum apud nos virorum hic labor sit. Sed
et Svevi mirantur Elvetios vaccas mulgere etc. Davosii, ut
nobilis Retus mihi retulit, tenebantur principem, si ad eos
veniat, excipere lauto convivio, hoc est piscibus ac
carnibus instructo, sed absque pane et vino. Unde
colligitur, quinam tum temporibus mores illorum fuerint.
Gratissimum fuit, quod tu illa, quae montium acolis nota
sunt, aliis vero, qui in planis regionibus, rara et mira
videntur, colligere scribis. Utinam illam partem omnibus
aliis praemitteres. Praecipua certe erit tuae scriptionis
pars. Quae enim frequentius occurrunt in Rhetia quam illa,
de quibus scribis? Peregrinus saepe dico multa et magna in
montibus esse miracula. Quin hoc ipsum magnum est, quod
montes in eam incredibilem altitudinem assurgant. Haec tui
operis pars ad illustranda multa scripturae loca esset
proficua. Simlerus multa in suo de Alpibus commentario
praestitit. Non pauca ego illi suggessi; sed non dubito,
quin a te omnia possent in Alpibus nato dilucidius
explicari. Quae in genere dici possunt de Alpibus, omnia
videtur Simlerus complexus; tamen fortassis quaedam possent
emendari et explicari de nomine, altitudine, itineribus et
dimissione Alpium etc. Fac, brevi hoc caput de montibus
absolvas, in quo habebis de fontibus etiam calidis, lacubus
in summitate montium et an pisces in aliquibus reperiantur,
sicut audivi de quibusdam in Abbatiscellarum regione; de
catarractis aut torrentibus, quae praecipitantur ex
alitissimis montibus; de torrente illo, qui circa meridiem
non pleno alveo fluit, cuius Campellus meminit. Quam elegans
esset illa historia et lectu iucunda! Graeci haec omnia mire
illustrassent. Huc pertinent spelucae, de quibus multa
miranda saepe audivi praedicari, item angustiae viarum,
fauces, quodque itinera ferro aperienda sunt vel excidenda.
De labinis, ut vocatis, vel molibus nivium, qui a nullo
veterum recte videntur descriptae (an apud Homerum aliqua
sit descriptio, non memini), tu potes habere aliquid rectius
quam Simlerus.
Cum moventur nives, tonitru dicuntur referre, ad longissimum
spatium moveri vel decurrere; facile etiam tympano moventur.
Saepe audivi illos, qui nivibus obruuntur, aliquandiu
vivere, omnia audire, quae a praetereuntibus et ipsos
effodere volentibus dicuntur, sed se movere non posse.
Aliquot exempla recensere (ex Glaronensi quaedam audivi)
quam esset lectori gratum et acceptum! De profundis hiatibus
glaciei etiam aliquid referre praeter illa, quae Stumpfius
habet, te velim. Plinius dicit glaciem servari et remedii
loco esse, item in vasa vinaria coniici. An simile quid
hodie apud vos et Italos fiat, expeterem scire, item an in
crystallos durescat; de via aperienda hicce quotidie et
quomodo hoc fiat; de clitellareis equis, de periculosis
itineribus Alpinis; quomodo se instruere, parare debeant,
qui iter facere volunt per nives, ne lassati sedeant, statim
enim rigent; quomodo circulos adhibeant et quales sint (uff
ryfften gan) in altissimis nivibus, oculos muniant
perspicillis; et si quae sunt huius generis.
Sunt quaedam Alpibus peculiaria, hoc est quaedam in Alpibus
crescunt et alibi non sunt, quaedam montanae arbores, ornus,
larix, taxus etc. sunt frutices, herbae, aranites. Narcissi,
ut audio, in montibus nascuntur. De lunariis peculiarem
libellum scripsit noster Gesnerus; de aconito Wolphius in
epistolis Gesneri agit. Ex Gesneri libello de lunariis
quaedam etiam possunt excerpi. Simlerus fol. 132b de Alpibus
ex Trabone equos agrestes et tauros inveniri dicit ad
staturam cervi. De quonam animali loquatur Alpino, non
exprimit; tuum erit hoc indicare. Quod scribis de ibice,
capricorno, iucundum erit. De lupo cervario, de cornibus
ibicis; an cervorum instar ea abiiciant, quod non puto; quam
magna nascantur - vidi maximum in arce Haldenstein,
quod pater tuus p[raeclarae] m[emoriae] mihi monstravit -;
quomodo capiantur. De petris arenosis, quae lambunt;
sulza appellant. De mure Alpino scribit Stumpfius comperta,
sed quaedam addi possunt. Item quae apud veteres, Plinium et
alios, leguntur, possunt corrigi aut etiam addi, an vera
sint illa et comperta, an fabulosa, quae apud illos
leguntur. Si nude referantur ex illis auctoribus, Plinio et
Aeliano, lector dubitat, num vera aut falsa referant. De
domesticis animalibus posset etiam dici, ut quod caprae,
vaccae, equi, magna et incredibili copia in illis montibus
alantur; quomodo educantur in pascua, quomodo redeant in
stabula etc. De re pastoritia; an, quae de ursis referuntur
a veteribus, omnia sint vera, item an ut mures Alpini
dormiant etc. . . .  Mirum est, quod Bernae ursi, ut nobis
quidam nuper affirmabat, pariunt mense decembri. Stumpfius
dixit phasianos reperiri in Alpibus; Gesnerus negat. Sed
Stumpfius non de illis loquitur, qui circa Phasidem in magna
sunt copia, sed de alio genere, von bergfasanen. Velim te in
tuo scripto haec annotare; uterque nam recte scribit.
Lepores albi aliis regionibus sicut et cervi sunt
admirationi. An vero certo anni tempore quaedam animalia
apud vos alba sint, postea candorem mutent, ut lepores, item
an ursi albi reperiantur, curiosi scire cupient. De
serpentibus mira audivi ex pagicis nostris, qui interdum in
locis apricis conspiciantur a venatoribus; sed nescio an
inter fabulas referre debeam. Hoc enim hominum genus libere
mentitur, es seynd weydsprüch. Non oblivisci huius debes,
quod scorpiones nulli sunt versus nos, versus Italiam
plures. De insectis quoque utile erit referre, ut quae de
tineis nivalibus, quomodo vulgus eas nominat etc. Etiam hoc
mirantur multi, quod in petris incisae sint habitationes vel
cellae vinariae, ut memini me alicubi apud Lambinum legere.
Tempestatum quoque prognostica ex montibus haberi annotandum
erit. Pene praeterieram hoc iam: ad miranda Alpina hoc erit
omnino referendum, quod mihi summae admirationi erat, cum
apud vos essem, das es gen Dafos im summer ein meyl oder zwo
wyter ist dann im winter. Interim pagus ille non Monstenii,
sed sinistro consistit latere. Haec demirantur multi. Paullo
pluribus annotavi, ut te exsuscitarem, ut mihi aliquando in
his, alliis in aliis satisfacias. Si venerint ad te
peregrini viri docti, qui Alpes peragraverunt, poterunt tibi
multa in memoriam revocare, quae illi mirantur, vos vero
minime, cum quotidie oculis vestris obversentur. De spectro
Ecco(?) quum acceperis aliquid certe, fac me certiorem. D.
enim Vicarius<f1>Lavater? möglicherweise Fehler für: Wikius??<fe> non desinet mihi molestus esse, donec
acceperit. Puto te de spectro Abbatiscellano audivisse, quod
post obitum<f1>abitum? (Bonhomini war 1579 in Appenzell!).<fe> episcopi Vercellensis coepit in domo sacrifici
vicini esse molestum, postea in curiam venit et tympanum
pulsando omnes turbavit.     Vale, mi Pontisella.
Nach der Note bei à Porta a.a. O. ist ein letztes Blatt
mit dem Datum verloren gegangen; à Porta glaubt, der Brief
sei kurz vor Bullingers Tod (17. September 1575)
geschrieben; jedenfalls fällt er nicht vor den August 1574,
wo Campell Cur verliess, und eher erst in das Jahr 1575.

<nr>[24181]</nr>
<ae>John Burcher an Bullinger</ae>
Straßburg, 3. September 1554.
Zürich StA, E II 369, 36b.
Zur.lett. III,  S. 686f.
Ep.Tig. III,  S. 445.
Orig. (Aut.)
Argentinae  3. septembris 1554.
S. P.  Civitatem vestram pertransiturus est in Italiam
nobilis iste et doctus Antonius Cokus, opinione ductus
humanitatis et doctrinae vestrae. Rogo, ut sentiat
commendationes meas ei profuisse nonnihil. In instituendo
rege defuncto collaborator fuit Cheki. Sancte et
perhumaniter aliquandiu convixit mecum in aedibus meis.
Famulum meum Ioachimum ad vos remisi. Cui non annumerabis
pecunias pro mensa filii, nisi id quam commodissime absque
omni detrimento tui fieri potest. Vestes pro necessitate
filii tui fieri faciam, neque eas aut [s]cissas aut nimium
praeciosas.
Nova ex Anglia posset tibi is nobilis me melius indicare.
Caesar, ut scripsi in proximis meis literis, magnam cladem
accepit. Probant id Lantzknechti, qui indies inermes hanc
civitatem transeunt, qui supererant a clade. Dominus
conservet vos universos. Resalutat vos uxor mea.
Nosti scriptorem.
Praestantissimo viro d. Heynrico Bullingero, amico colendo.
           Tiguri.

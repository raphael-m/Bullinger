<nr>[21179]</nr>
<ae>Philipp Gallicius an Bullinger</ae>
Chur, 26. Juli 1551.
ZÃ¼rich StA, E II 365, 83f.
S. 205ff.
Philippus Gallicius Heinricho suo S.
Voluntate atque eciam consilio Ioannis Comandri, venerandi
senis, vocatus ego ecclesiae huius minister huc veni. Faxit
deus, ut felix sit omnibus. Hoc ni factum fuisset, venissem
istuc ad vos visurus, sicubi locus fuisset, cui esse
potuerim non ineptus. Nam in Ingadina mea filii mei (quorum
mihi quinque) linguam Germanicam discere non poterant, et
alibi non erat, unde familiam alerem, quemadmodum paulo,
antequam huc venirem, duobus iuvenibus ad te scripseram, qui
tamen nullum mihi abs te retulerunt responsum; sed fassi
sunt ingenue sua ipsorum negligencia et culpa id factum
esse, neutiquam tua. Atque haec ego ad te scribo tanquam
racionem redditurus factorum meorum, homini tibi, ad cuius
nutum omnia nobis essent moderanda. Caeterum fratres Vallis
Tellinae petunt sibi coemi et nitidissime ligari libros hos:
Calvinum super omnes epistolas apostolorum; Musculum super
psalterium; Reformationem Hermanni, ni fallor, ecclesiae
Coloniensis; Biblia impressa per Robertum Stephanum. Cum
fuerint hi adornati, mihi mitte, quantum sit numerandum;
commisit id, qui petit libros, civi hic cuidam, qui numeret.
Interim mittit hic per hunc latorem aureum coronatum. Eme et
perage omnia precio tolerabili. Huiusmodi persuademus nobis
nos te non illibenter facturum; pia sunt opera.  -  Qui has
tibi exhibet literas, frater in domino, multis mensibus in
carcere fuit propter evangelium domini, tandem emissus miro
modo. Calvinum invisit, cupiens interim te videre, cuius
multas conciones ex Decadibus Italicas fecit et emisit in
lucem. Sed ne huius obliviscar: quantum piaculum!  D.
Barptolomeus a Castromuri, vicarius hic etc., legendum mihi
exhibuit libellum suum monachismi, quem et tibi ostendit et
tu legisti, item epistolam, qua tu ei respondisti. Non iacet
victus vir; adornavit apologiam ad venerandum dominum et
virum H[enricum] Bullingerum etc. feliciter
scriptam. Ibi videbis: homo mehercle suavis <gr>ths
mwrias</gr> beneficio. Si te eo protrudere posset, ut
aederes aliquid contra eum nominatim, sublimi feriret
vertice sydera. Sed ne te pluribus obtundam orbi sudantem,
vale in domino. Hic omnia quieta sunt, nova nulla, nisi quod
imperator milites mittit in Italiam; nescimus quo. Deus te
una cum doctis omnibus istic conservet diu. Ex Curia, die
26. iulii anni 1551. Comander te multum salutat.
Idem tuus ut suus.
[Adresse vor 76:]  Praestantissimo viro d. Heinricho
Bullingero, orbis
episcopo.                                   Tiguri etc.

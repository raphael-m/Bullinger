<nr>[25030]</nr>
<ae>Girolamo Zanchi an Bullinger</ae>
<od>Straßburg, 3. März 1555</od>
<vo>Zürich StA, E II 356, 751. / Orig.(Aut.)</vo>
<dr>Druck?</dr>
<re>Regest</re>
<tx>S. D.  Etsi, quod scribam, nihil fere habeo novi, clarissime
atque optime pater Bullingere, ut tamen aliquid scribam, ius
nostrę exigit amicitię, praesertim cum et ego iam diu
nihil ad te dederim literarum et non minus tibi deditissimus
quam nobis carissimus H.* (*a.R.: Hoper?) nunc ad te veniat.
Quid vero scribam? De rebus dissutę vel dissipatę
laceratęque ecclesię Anglicanę multa quidem habeo;
sed
ea melius de domino H. accipies quam ex meis literis possis
cognoscere. De comitiis vero Augustanis plura te scire credo
quam nos, nimirum quid quam renovatum* (*a.R.:renovatam?)
per L. Z.* (*a.R.: Luther. Zwingli) sanctę memorię
viros
te tuique similes, antequam .......* (*a.R.:contra? kaum
möglich.)
religionem et reformatas ecclesias in publicis comitiis sit
loquutus F.R.R.  Res quoque Italicas puto te non latere,
quam crudeliter ibi omnes principes exemplo illius
impiissimę Iezabelis Anglę excitati in pios quosque
sęviant. Summa est: principes et populos fremere,
meditari, consurgere adversus dominum et adversus Christum
eius. Rogandus est pater cęlestis, ut ecclesiam suam
servet, hostes vero ipsius sicut e cęlo deridet, ita
quoque sceptro regni sui confringat palamque declaret, quam
sint inanes illorum conatus.            Hęc omnia tenes,
ut credo. De rebus ergo meis hęc tantum scribo uxorem
meam
abortum fecisse atque usque ad mortem ęgrotasse idque cum
magno animi mei et studiorum meorum perturbatione, sed
dominum non illius solum, sed etiam mei misertum fuisse
(incipit enim iam convalescere), nos vero reliquos bene
valere. Cęterum illam commendo tuis precibus plurimum. In
proxima vero(?) mea disputatione conclusiones de coercendis
hęreticis defendi, quam bene, aliorum est iudicare; scio
vero non inutiliter aut infeliciter, atque satis est in
pręsentia. Conclusiones mitto, tantum ut aliquid mittam,
et hęc scripsi tantum, ut nactus hanc occasionem, te
salutarem. Dominus te servet. Argentina  5. martii 1555.
<un>Tui studiosissimus Hieronymus Zanchus.
. . . . . . . . . . . . .. . . . . . . . . gladios:
1.  Christianis civilem magistratum gerere atque eius
gladium gestare licet.
2.  Est autem civilis  magistratus officium gladio insontes
animadvertere, cum sit   dei minister vindex in iram ei,
qui, quod malum est, agit.
3.   Ergo christianis in magistratu civili constitutis licet
gladio non solum in secundę, sed etiam in primę
tabulę transgressores animadvertere.
4.   Ideoque et hęreticos cum multis pęnarum generibus
coercere, tum etiam pro qualitate seu gravitate criminis
capitis damnare.
<lz>Doctissimo atque optimo ecclesię Tigurinę pastori d.
Bullingero, ceu patri meo
observandissimo et colendissimo.
                Tigurum.

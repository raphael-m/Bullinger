<nr>[35117]</nr>
<ae>Bullinger an Johannes Fabricius</ae>
Zürich, 14. Dezember 1565.
Zürich StA, E II 373, 617. / Orig.
(Aut.)
Gr.
II, 656 Exc.
S. D.  Quid scribam aut quid dicam, mi frater Fabrici? Moeror moerorem excipit et auget supra modum.
Scis quantus mihi ex meorum mortibus dolor sit excitatus.
Nunc mors clarissimi, eruditissimi et sanctissimi viri d.
Gessneri tantum non enecat me.
O miserum me, qui semivivus tot funera sequi cogor.
Sed cum domino sic
placeat, libenter me submitto disciplinae eius.
Hac praeterita nocte migravit ille hora 11. ad dominum; heri mihi valedicens profitebatur fidem suam et
misericordiae dei per Christum se commendabat.
Laboravit in extremum usque halitum; heri quoque quaedam adhuc scripsit.
Nunquam decubuit, semper vel consedit
vel obambulavit.
Dominica die adhuc in sacra coetu fuit.
Pestilentissimus anthrax praecordia eius occupavit; bubo ingens sub axilla eius sinistra subsedit.
Plura me dicere dolor non sinit.
Omnes tuae literae et ipsa quoque pecunia integra recte mihi est reddita.
Quid dicam? Multa profecto tibi debeo; ideo non ingratum me tibi exhibebo.
Maximas ago
gratias.
Scribam d.
consuli Tscharnero, cum plus erit animi; tu interim meas vices subito.
Valeto.
Habeo plurima de detectis proditionibus ex Gallia, sed
scribere non possum.
Ora pro nobis dominum.
Vale aeternum.
Tiguri  14. decembris 1565.
Efferetur ad 4. vespertinam.
                    Bullingerus tuus
[Adresse fehlt.]

<nr>[20009]</nr>
<ae>Wolfgang Haller an Bullinger</ae>
Meilen, 9. Januar 1550.
Zürich StA, E II 359, 2873. / Orig.(Aut.)
S.  Mitto tandem, domine colendissime, quae iam ante tibi
reddenda fuerant, ea
videlicet, quae de importuno illo homine habere cupiebas.
Consignavi ea
brevibus; planiora sine dubio ex ipso aliquando audies.
Omnes boni illum aut in
ordinem redigi aut illius absentia offendicula ecclesiae
nostrae averti cupiunt.
Adeo enim importunus et prefrictae frontis est, ut merito
hunc in ordinem redigi
expectant. Sat illi parsum hactenus, sat cum illo actum, si
modo apud illum
diligens et frequens aliquid profecisset admonitio.
Gloriatur multa, sed quae
veritati parum sint congrua; multam venditat scientiam, qua
nonnisi suam
testatur nequitiam. Multa de aequitate et charitate
praedicat, cum ipso
importunior et magis ad rixas inter nos pronus non sit. Haec
et alia in illo
multa sunt, quae vobis nunc in illo corrigenda permittimus.
Dominus in suae
ecclesiae incolumitatem in multa saecula te salvum conservet
et incolumem.  Meylę  9. ianuarii anno 1550.
Wolphgangus Hallerus, tui colendissimus.
Clarissimo viro domino Heinricho Bullingero, domino ac patri
suo colendissimo.
Tiguri.

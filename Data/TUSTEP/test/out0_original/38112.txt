<nr>[38112]</nr>
<ae>Johannes Haller an Bullinger.</ae>
Bern, 28. September 1568.
Zürich StA, E II 370a, 405. / Orig. (Aut.)
S.  Nihil prorsus habemus, quod non scias prius. De Condensi
et illius apparatu nihil fertur quam itinera ita esse
interclusa, ut, qui maxime vellent, cum ipso non possint
coniungi. Scis literas Albani interceptas, quibus monet
gubernatorem Burgundię, ut quascunque possit corradat et
mutuo accipiat pecunias easque servet in futuros usus,
efficiat item per Rollensem, ut praesidium Helveticum in
Burgundiam collocetur. Agitur nunc de his rebus Badenę.
Nostrorum commissio est foedus Burgundicum hoc non
requirere, quod ipsi petunt, praeterea Burgundos nostris
subinde esse molestos quum in finibus tum in aliis rebus;
praeterea non servare eos, quę polliciti sunt,
praesertim quod salis suppeditationem attinet. Rogabunt ergo
Helvetios, ut apud Burgundos efficiant, ut faciant ea,
quę debent; alioqui cogitaturos nostros amplius de eo,
quod facto opus sit.             Ex Salodoro nihil adhuc
audio; non puto nostros legatos adhuc reversos esse. Das
reißlouffen hatt man bi lyb,  läben, ehr und guͦt
verbotten, das auch die amptlüth uff der hinlouffenden lyb
und guͦt griffen, wo sis bekommen, und minen herren zuͦ
handen haben söllind. Wenn nun die Turgöwer nitt lüffind; so
muͤßtind die lüth erschöpft werden wunderbarlich.
-       Expecto, quid ex Francofurto ad te allatum sit. D.
Steigero tuas literas dedi; is magnas agit tibi gratias, ago
item ego, pro munere misso ipsius infantulo, unserem götti.
Scribet ipse tibi propediem. Quod foedus attinet, de quo
Ehemius scribit, scis, quomodo res nostrae habeant et quam
hoc sit impossibile impetrare a nostris hominibus. Satius
ergo est nullam huius rei facere mentionem. Hoc ipsum
consulit etiam Steigerus. Alias nostris commissum est, qui
Badenę sunt (Mülinensi et Hofero), ut cum reliquis
Urbibus consultent, quo pacto Condensi possit aliquo modo
succurri sive quod ad pecunias sive quod ad milites.
Praestabunt hic nostri, quicquid commodum visum fuerit.
Utinam faciant hoc etiam reliqui! Incipit nunc apud nos
vindemia; ideo plaerique ab urbe absunt.
Steigerus domi est et te salutat.
Bernae  28. septembris 1568.
I[ohannes] Hallerus tuus.
Cura, quaeso, ut hę literae his coniunctae Glaronam
perferantur.
Clarissimo viro d. Heinrycho Bullingero, Tigurinae ecclesiae
pastori fidelissimo, domino meo honorando et compatri
charissimo.

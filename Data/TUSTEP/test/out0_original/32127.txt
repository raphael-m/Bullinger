<nr>[32127]</nr>
<ae>Bullinger an Johannes Calvin</ae>
(Zürich), 7. August 1562.
<vo>Zürich StA, E II 342a, 440. / Orig.
(Aut.)
Ep.
Calv. 3832 (XIX, 493f)
S. D. Tristem admodum me reddiderunt literae tuae per Conradum Sulcerum, Alberti mercaroris ministrum, missae, principio quidem propter pecunias, quas princeps a nostris mutuo sibi dari postulavit; non enim dubito male interpretaturos, qui inopiam nostram ignorant, quod summa postulata non est adnumerata.
At rationes antea vere tibi exposui, cur nostri non possint; aliud addere non possum.
Deinde affligit me supra modum graviter, quod scribis d.
Bernatibus.
Speraveram illos sibi amicos paraturos
illa expeditione, qua bonam Helvetiae partem graviter offenderunt; sed intelligo nullam eos apud vos atque Gallos gratiam iniisse etc.
Ex ministro item mercatoris intellexi maximas Condensis copias Aureliae inclusas nihil facere et impensas conduplicare.
Aiunt alii militem fessum et longa mora fractum se abducere sensim.
Dominum oro, ut ipse negotium recte dirigat.
Tu existimas papam vexatum a Turcicis triremibus non posse bellum gerere in Gallia.
Ego vero hodie literas accepi a d.
Hercule a
Salice, qui pro comperto narrat pontificem paravisse peditum 7000, equitum 1000: praeterea comitem Ioannem de Angosciola 3000 peditum duxisse ex Mediolano et Placentia Ienuam, inde proficisci recta in Provinciam atqui ibi expectaturum pontificis exercitum, qui mox sit sequ[u]turus.
Haec nolui nescires.
Comitia Heremitana sunt finita, ac res nunc periculosiores ac deteriores sunt quam antea.
Dominus protegat fideles a malo et roboret spiritu suo sancto!
Vale una cum omnibus symmystis et fratribus.
Dominus adsit nobis omnibus! Nostri te salutant.
Augusti  7. 1562.
                                                 Bullingerus tuus.
Clarissimo viro d.
Ioanni Calvino, Genevensis ecclesiae ministro fideli, domino colendo et fratri charissimo suo.
^$Genff.

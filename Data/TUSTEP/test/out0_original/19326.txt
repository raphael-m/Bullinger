<nr>[19326]</nr>
<ae>John Burcher an Bullinger</ae>
<od>Strassburg, 12. Dezember 1549</od>
<vo>Autograph: Zürich StA, E II 343, 417.
(Siegel...)</vo>
<dr>Zur. lett. III, S. 663f; Ep. Tig. III, S. 428<dr>
<re> </re>
<tx>Argentinae 12. decembris 1549.
^$Salutem et pacem per dominum nostrum Iesum Christum!
Humanitatis tuae praeclara in me ostensa offitia, quum iam
Tiguri essem, non sinunt etiam inter maximam negotiorum turbam
immemorem esse promissi. Cupiebas, Bullingere amicissime, ut
saepius scriberem; quod iam incipio, licet materia scribendi non
fere supersit. Ex Anglia quicquid audiri potest, audies nimirum
ex literis dilecti nostri Richardi Hillis, neque quicquam ego
novarum percepi, quam quod Pagetius quidam, vir omnibus modis
bonus, praeses Walliae sit creatus. Quaenan Wallia sit, quis
Pagetus, indicabunt tibi et Butlerus et Halesius. Caetera adhuc
omnia manent eo, quo fuerant statu et ordine a capto protectore,
de quo ne verbum quidem adhuc scribitur, quam quod detineatur
carcere. De Caesaris ad nos adventu omnia incerta sunt, neque
creditur ante ver venturum. Certant sacrificuli et episcopus, ut
missa natali die reducatur ad nos; quid fiet, expectabitur.
Dominus noster Iesus Christus propter misericordiam nos ab omni
errore inviolatos servet, amen. Tibi cum uxore habeo immortales
gratias propter vestra in me benefitia, cui meo et uxoris nomine
salutem dices. Literas, quas hic inclusi, oro per veredarios
certos mittas, alias quidem ad Arow, alteras Constantiam. Est
quaedam honesta mulier, cuius maritus iam per annum Constantiae
inservivit viduae; promisit se venturum huc ad natale Christi
iamque scripsit contrarium; uxor rescribit cupitque, ut tuto et
certo perferantur idque, quam citissime fieri potest. Bene vale.
^$Tuus Burcherus Anglus.
<lz>[Adresse ...]: Dem ersamen, wisen hern Heinrich Bullinger,
predicanten, mynem gunstigen hern und lieben ffreundt. Zurich.

<nr>[27072]</nr>
<ae>Theodor Beza an Bullinger</ae>
<od>Genf, 29. April 1557</od>
<vo>Autograph: Zürich StA, E II 368, 129f.
(Siegel...)</vo>
<dr>Genf 119, 15; Bern, Ep. VII, 168; Simel 29, (= Kopien),
Baum, Beza I, 462; Ep. Calv. 2621 (XVI, 459ff.). <dr>
<re> </re>
<tx>S. Eam tum pietatem tum humanitatem et amplissimi senatus
Schafhusiani ac Basileensis, et fratrum omnium experti sumus
ut magnum ubique argumentum nobis suppeditatum sit Deo nostro
gratias agendi, quod in hac caussa suorum animos peculiari
quodam gratiae suae motu inflammarit, ut plane speremus,
quocunque tandem res cadat, conatus istos a Dei spiritu
proficiscentes minime irritos fore. Quo magis dabitur a nobis
opera, ut vestris praesertim precibus freti nobis ipsis non
desimus. Superest hoc unum ut quum oporteat communi quatuor
civitatum consilio rem geri, quam minimum morae interponatur.
Satis enim intelligis Satanam, qui procul dubio novit quid
paremus, nihil aeque conaturum, atque ut sanguinariae illae
minae prius ad exitum perducantur, quam Rex pudore saltem
coactus aliquod mitius consilium capiat. Sed quorsu haec nos
apud te qui tuae summae diligentiae testes sumus? Nempe haec
eo spectant non ut tu vel tui ad diligentiam excitentur, sed
ut per vos ii accendantur quos prae aliis nonnihil certe
frigidos ac tardos comperimus. Veremur autem ne, ut in
quadrigis solet interdum accidere, ita hic quoque, si rota una
tardior fuerit, trium aliarum impetum quatumvis promptum
remoretur. Caeterum quia in illo nostro consilio, quod apud te
habes, petimus: diserte rogari Regem ut fratrum nostrorum
confessiones legere vel audire sustineat, mittimus ad te
illarum exemplar gallicum quod legati secum ferant et Regi,
quum opus erit, exhibeant, et rogamus magnopere ut huic rei
praecipue insistant, quia speramus Regem hac occasione
cgniturum, quod adversarii nostri semper illum studiose
celarunt, et re cognita multo mitiorem quam unquam antehac
futurum. Sed si Rex petierit, unde illas confessiones habeant
legati, prudenter cavendum erit ne fratres exponantur Regis
irae, quasi haec ad Helvetios miserint, ut illi invidia
conflaretur. Erit autem veru ac idoneum responsum, si haec
dixerint sese a suis accepisse, in quorum manibus passim
versentur, nec dubium esse quin haec ex veris exemplaribus
sint descripta, quod ipse possit ex suis cognoscere. Deinde
quod ad historiam Cabrierensium attinet, si Rex ad tollendam
facti invidiam dixerit, pleraque illic esse conficta, quamvis
certissima et notissima sit historia, tamen non hic putamus
legatis insistendum, ne forte ferus iste Pharao irritetur, sed
contra accipienda erit stisfactio: verum hac occasione
rogandus erit, ut re ipsa ostendat in nostris fratribus,
quantopere ab uiusmodi cogitationibus, nedum factis, sit
alienus. Postremo admonemus te aulicarum artium praesertim
apud nostros Gallos. Est enim hoc apud illos singularis
prudentiae loco, legatorum petitiones minus gratias ambiguo
vel incerto responso eludere, cui rei ita mederi oportebit ut
neque elabi neque offendi Rex possit, nec universali aut
quovis responso Statim acquiescant.
^$Porro quod ad nos attinet, crastina die Monpelgardum
cogitamus, inde Argentoratum, postea ad Palatinum et alios, ut
nosti. Speramus autem Dominum hic quoque fratribus nostris per
nos affuturum, praesertim si quod facitis, porro facere
pergatis, id est, assiduis vestris precibus nos adiuvetis:
quod quidem a vobis pluribus verbis peteremus nisi re ipsa
vestram in ea re assiduitatem experiremur. Bene vale, vir
praestantissime, et nostro nomine omnes collegas et fratres
nobis inprimis observandos quam officiosissime saluta. Dominus
Iesus sancto suo spiritu vobis magis ac magis benedicat.
^$Basilęae tertio Calendas Maii.
^$Th. Beza tuus suo et D. Gul. Farelli nomine.
<lz>[Adresse ...]: fehlt.
<nr>[27073...]</nr>
<ae>Heinrich Bullinger d.J. an Bullinger</ae>
<od>Wittenberg, 1. Mai 1557</od>
<vo>Autograph: Zürich ZB, Ms. F59, 266.
(Siegel...)</vo>
<dr> <dr>
<re> </re>
<tx>Wittebergae 1. maii 1557.
^$Libenter quidem, charissime pater, literis tuis responderem,
praesertim tam certi nuntii occasione oblata; sed nihil habeo,
quod rescribam, idque non sine magno meo dolore. Nam
bibliopola Wittebergensis, cui literae tuae a Froschovero
fuerunt traditae, magna sua socordia et incuria in itinere eas
amisit. Quae res quanto mihi dolori sit, ipse coniicere potes,
qui illas tanto desiderio per hanc totam hyemem expectavi,
nunc vero incertus, quidnam de me vere statutum sit, animi
pendeo; nam et ipse bibliopola non verbulum referre potuit,
anne Wittebergae mihi ulterius manendum sit an alio migrandum.
Ego vero, dilecte pater, hanc tuam sententiam immutatam esse
non dubito, quam superioribus tuis literis declarasti, nempe
ut Wittebergae praeceptoribus salutatis, literis declarasti,
nempe ut Wittebergae praeceptoribus salutatis, literis
testimonialibus diligenter collectis et ceteris rebus pro
necessitate studiorum meorem probe expeditis Marpurgum
proficiscerer et caetera, hanc inquam sententiam a te nondum
mutatam esse putans ad eam fere me totum accommodavi. Sed quia
superiore anno (ut scis) et sępe antea pro paterna tua
clementia mihi veniam dedisti excurrendi in vicinas Saxoniae
partes illasque lustrandi, ut academias cum constantibus
viris, celebriores urbes maritimas cum littore Balthico
viderem. Propter bellum autem Livoniense et Brutenicum, quod
totam Saxoniam vario tumultu perturbat, non licuit illuc
proficisci, sed hortatu ac suasu domini praeceptoris Philippi
aliorumque doctorum virorum alias Germaniae peragrare volui et
cum m. Theodoro Collino per Mysniam, Sylesiam et Moraviam in
Austriam contendere statui. Quo si duce et iuvante deo salvus
et incolumis pervenero, Vienna recta Marpurgum proficiscar et
ad studiorum meorum cursam me convertam ac illam
intermissionem Marpurgi cum maiore industria compensabo. Nunc
igitur, dilecte pater, nihil aliud habeo, quod scribam; ex
proximis enim literis per bibliopolas ad te missis totam vitae
et studiorum meorum rationem te satis intellexisse puto.
Postremo, dilecte pater, tuae pietati diligenter commendo hunc
honestum et probum iuvenem nobilem Ioannem Traverß. Rhetum,
qui mecum per hanc hyemem Wittebergae literis operam dedit et
mihi plurima boni amici officia praestitit. Ne igitur sim
ingratus, a te, dilecte pater, peto et rogo, ut illum,
quibuscunque potes, beneficiis ornare non dedigneris. Vale
pater dilecte, et me semper tanquam filium tuum dilectum
commendatum habeas. Salutato meo nomine quam diligentissime
matrem cum sororibus affinibus et tota familia.
^$Heinrychus Bullingerus, filius tuus dilectus.
<lz>[Adresse ...]: .... [e]ximio praestantissimoqeu viro
domino Heinrycho Bullingero, patri suo dilectissimo. Tiguri.

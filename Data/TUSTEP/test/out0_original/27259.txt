<nr>[27259]</nr>
<ae>Gereon Sailer an Bullinger</ae>
<od>
Augsburg, 19. Oktober 1557.
<vo>Zürich StA, E II 346, 354. / Orig.
(Aut.)
S. Scripsi nuper ad te literas bene longas, ornatissime mi Bullingere, in quibus monui, ne aliqua dissidii occasio ab Helvetiis permittatur grassari evangelicorum contra alios et aliorum contra vos.
Nam multis annis querunt plerique ruinas, per quas monstrum aliquod in Helvetios intrudatur.
Utinam vel unam horam tecum conversari liceret; aperte rem tibi delinearem, que literis non potest tuto committi.
Mitto piscem star vocatum, der treibt ein hau en, der 2 ceulner hat; hunc offeras d.
Gesnero.
Polwilerus valde triumphat in suis ad amicos propter foelicissimos contra Lotharingos et Burgund(icos) successus.
Certo scribitur inducias ad septennium intra regem Ferdinandum et Turcam esse factas.
Weida<f1>ein Woiwode (welcher?).<fe> dicitur sponsalia contraxisse cum Galli filia.
Schnepfius, Andreas, Musculus ex marchionatu electoris, Sarcerius, Victorinus ab colloquio propter pertinaciam in re sacramentaria sunt exclusi.
Mirum, quam mihi libellus tuus de eucharistię negotio placeat, placet plerisque bonis viris, quibus secreto communicavi.
Non video, quid in hac re amplius desiderari queat.
Perditissimus quidam nebulo Koßler, qui vestro monetario atque aliis etiam in imperio rebuspublicis negocium facit, neque animo neque prudentia valet, sed habet paraclaetum et directorem avarissimum et harpiis rapaciorem Zehender nomine, olim hic monetarium, cuius instinctu omnia fiunt.
Iam non licet plura.
Vale, ornatissime Bullingere.
Augustę 19. octobris anno etc. 57.
G[ereon] t[uus].
Heinricho Bullingero, domino et amico charissimo.

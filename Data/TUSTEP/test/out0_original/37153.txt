<nr>[37153]</nr>
<ae>Bullinger an Tobias Egli</ae>
Zürich, 19. Dezember 1567.
Zürich StA, E II 342a, 504. / Orig. (Aut.)
Gr. III,  60f. R.
S. D.  Tuas accepi bona fide, charissime frater. Quae de
rebus Gallicis habeo, consignata in chartam his inclusi; pro
certis haec feruntur. Ego alias expecto literas de
Matiscone; timeo tamen actum esse de eis. Basilea etiam
scribitur incursionem esse factam, sed repulsos. Metuo, ne,
cum pauci sint in civitate, ne tantis copiis possint
resistere. Sed victoria est in manu dei. De Aurelia obsessa
nihil hactenus audivi; si obsessa est, intra 3 septimanas
obsessa est. Legatus male se gerit; optarem illi mentem
meliorem. Dominum sequitur interpres et fere antevertit etc.
Certum est Italiam inundatione aquarum damnum accepisse in
hominibus, aedificiis, agris irreparabile et horrendum.
Certum est Turcam instituere expeditionem, qualem hominum
memoria nullus ante ipsum princeps fecit. Verisimile est
Waywodam haeredem institutum esse Poloni, utpote cuius ex
sorore nepos est; Isabela enim Polona nupta fuit Ioanni,
regi Hungariae. De his alias; non enim superest tempus et
ocium scribendi.
Utinam Borromeus cognatum suum ab Emps, episcopum
Constantiensem, secum abduxisset ad sua gaudia. Sed dominus
cuique suum constituit terminum, quem nemo praeteribit.  Es
hatt uns gott diser tagen gnädicklich begabet und uns gäben
ein burgermeister an h[erren] Müllers seligen statt,
m[eister] Hansen Brämen, ist gar ein gotsförchtiger,
redlicher man, und zum statthallter und obristen meister
m[eister] Heinrych Thoman, allten vogt zuͦ Kyburg. Dominus
benedicat tibi et servet te ac domum tuam et nuper natum
infantulum; gratulor tibi etc.
Saluta tres d. consules, d. Carolum, d. Pontisellam et
Gantnerum et bonos omnes. Si quid certi accepero, scribam
alias.
Tiguri  19. decembris 1567,
quo die ante annos 5 in Gallia pugnabatur. Utinam hodie
sarciatur pax aut pugnatur meliore fortuna. Quod domino
placitum est, fiat!
H[einrychus' Bullingerus senior, tuus.
Praestantissimo viro d. Thobiae Eglio, Curiensis ecclesiae
ministro, fideli domino et fratri meo colendo et dilecto.
Chur.

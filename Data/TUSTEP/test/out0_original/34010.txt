<nr>[34010]</nr>
<ae>Johannes Haller an Bullinger</ae>
Bern, 16. Januar 1564.
Zürich StA, E II 370a, 318. / Orig.
(Aut.)
S. Habes hic Paulum Knippe, Flandrum, Geneva et Lugduno redeuntem.
Is praeterquam quod a Beza et aliis multas tibi literas affert, vivę quoque epistolae loco
esse poterit et narrare, quęcunque vel Genevę vel Lugduni vidit et audivit ipse.
Quibus ut ego quicquam addam, operae precium non est.
Scripsit per
eundem Beza ad me quoque, quas tibi communicarem, nisi scirem eadem ipsum ad te quoque scribere.
Res in Gallia satis sunt exulceratae adhuc; orandus itaque, ut
dominus illis et nobis succurrat.
  Ex Badena nihildum habemus.
Speraveram futurum, ut Glaronensium res componeretur; sed finito nunc concilio nescio, quid
sperare debeam.
Metuo, ne illud magnorum inter nos in Helvetia tumultuum occasio futurum sit; dann uff das ist es bißhar alles gspillt.
Sind si aber witzig (die
anderen), so lassend si uns zefriden; dann unser undergang kan on iren großen schaden nitt geschehen.
Vicini nostri Friburgenses et  Solodorenses sind vast
kützlig; weiß nitt, was in inen stecket; vilicht bißt si die hut.
Gott welle uns vor unfal bhuͤten! Die genffisch sach ist dermaß, das schier nitt darvon
zschryben noch zreden.
Profugerant exules ex ditione dominorum nostrorum; nunc nescio, quae illis iterum lux illis affulgeat: catervatim, ut audio, redeunt,
Genevensibus insultant, se excusant, calumniis et mendaciis omnia complent, cum certo certius constet ipsos perditos esse nebulones.
Sed odia illa inveterata
faciunt, ut inveniant aures, apud quos non deberent invenire.
Sabaudus se quoque excusat, ut nesciam, quo adhuc sit res evasura.
Expectamus nunc conventum
proxim mense Neoduni futurum; da wirt man aber tagen, bis es wider nacht wirt.
Expecto, ut tu scribas multa.
Amici omnes recte valent et te salutant, praesertim Steigerus, Nägelinus, Grafenriett, socer, Zehenderi et multi alii.
Salutem dic tuis omnibus meo et uxoris
nomine.
Bernae  16. ianuarii 1563.
I[ohannes] Hall[erus] tuus.
[Ohne Adresse.]

<nr>[18118]</nr>^&xZuvor noch Nr. 14230, Mai/Juni 1548 hier unterbringen^&x{
<ae>Johannes Comander an Bullinger</ae>
<od>Chur, 1. Juni 1548</od>
<vo>Autograph: Zürich StA, E II 343a, 365</vo>
<dr>Gr. I, S. 125f.</dr>
<re> </re>
<tx>
Gratiam et pacem a Domino. Multo tempore nullas ad te literas dedi, charissime
Bullingere, ea nempe causa, quod Ioannes Blasius, collega meus iunior me et
alacrior, sepius ad te scribit et ea, que com[m]unicanda sunt, communicat. Ideo
superfluum puto, ut ambo te melioribus addictum et occupatum obtundamus. At nunc
venerabilis pater magister Augustinus Mainardus, ecclesię Claven[n]ensis
antistes, vir bene meritus de ecclesia Christi, literas petiit a me, ut
occasione te accedendi et commodior illi aditus pateat, quamvis mihi tua pietas
et ingenua facilitas ita perspectae et cognitae sint, ut quivis Christum recte
docens et ipsius evangelium promovens tibi semper et per se satis sit gratus et
acceptus. Tu igitur virum pium et honestum benigne suscipias, ut soles. Orta est
quedam controversia in ecclesia Clave[nne]nsi, ut a partibus ambabus audies. Des
operam cum cęteris symmystis tuis, ut complanetur, ne gravior offensio
ingruat. Sunt enim ingenia illa Itali[c]a ad contentionem prona et ad placandum
difficilia. Possent tandem illorum litigia et contentiones nobis omnibus damnum
et iacturam evangelio quoque adferre. A nobis quidem petierunt, ut eorum causam
et controversiam ad diffiniendum susciperemus. Sed cum exigua et tenuis esset
nostra tum eruditio, tum authoritas, etiam cum sentiremus amborum animum Tigurum
adeundi promptum esse, consuluimus, ut potius ad vos, ubi eruditionis et
author[it]atis sufficientia est, pergerent. Tu igitur viros illos pro candore
tuo suscipias et tractes, ut nosti et solitus es. Ex Italia non habemus
quicquam; tu si quid habes ex Augusta, nobis communica. Vale.
^$Ex Rhetiae Curia, kalendis Iunii 1548.
<un>Tui observantissimus Ioannes Comander. 
<lz>[Adresse:] Pietate et eruditione spectatissimo viro magistro Heinricho
Bullingero, Tigurinae ecclesiae antistiti, domino suo ac fratri colendissimo.

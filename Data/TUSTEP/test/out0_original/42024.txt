<nr>[42024]</nr>
<ae>Ulrich Philipp von Hohensax an Bullinger.</ae>
Uster, 29. Februar [1572].
Zürich StA, E II 355, 278. / Orig. (Aut.)
Erender, furgeliepter her und insunders verthruweter,
lieber frund, diewill ich
minem diener in der statt schriben müssen, was zu
verrichten, so hab ich nitt
künden euch dis min schriben zu thond samptt minem
fruntlichen gruetz und
dienst, und bitt euch darneben, ob euch hiezwüschen was
nuwes zukumen wer, mich
des zu berichtten; den mich vast ubell belangett. Woll hatt
Hans Vogler<f1>Münzmeister Hans Vogler d.J.<fe> die tag
von Axspurg<f1>Augsburg.<fe> geschriben und gemeldett, er kund mir uff dis
mall nitt fill nuwes
schriben, den das es den papisten nitt an allen ortten nach
irem willen gangen;
meltt aber nitt wie oder was. Sunst hab ich uff dis mall
nütt, das ich mitt
schriben verrichten kund. Befilch euch hiemitt in die gnad
gottes.
In yll uß Uster den ledsten tag hornung.
E[wer] thruwer U[lrich] P[hilipp] v[on] Sax
fryher  1572.
Dem erwirdigen hoch-und wolgelertten h. meister Heinrich
Bullinger, dener der
kilchen Zurich, minem fürgeliepten fründ.

<nr>[29145]</nr>
<ae>Matthieu Coignet an Bullinger</ae>
<od>
Solothurn, 15. September (1559).
<vo>Zürich StA, E II 368, 431. / Orig.
(Aut.)
S. De iis, que 6. huius mensis scripsisti, habeo gratiam.
Nihil habeo novi ex Gallia nisi captivos adhuc esse plurimos religionis ergo, nulla esse incendia.
Quem successum omnia sint habitura, puto me brevi intellecturum.
Non est abreviata manus domini, ut suos protegere et tueri non possit.
Si non vidisti secessum et acta omnia comitiorum Augustanorum, ad te mittam.
Historiam Davidis Basiliensis nunc mitto.
Iucundissimum mihi esset, si aliqua in re gratificari tibi possem, nec ullam
praetermittam occasionem.
Que ex Italia scripta sunt, .......nus tibi interpretabitur.
Bernates constituerunt amanter componere controversias omnes, quę sunt cum duce Sabaudie.
Quis futurus sit exitus, incertum.
Rex Navarre manebit cum rege et ex precipuis consiliariis erit.
Principum corda moderatur et firmat deus.
Salutabis d.d.
Martirem, Galterum et qui de me percunctabuntur.
Bene vale.
Sol[uturi] 15. septembris
                                               Tuus ex animo.
(v. a. Hd.)  Domino Henrico Bullingero.

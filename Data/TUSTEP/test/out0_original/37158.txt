<nr>[37158]</nr>
<ae>Johannes Haller an Bullinger</ae>
Bern, 27. Dezember 1567.
Zürich StA, E II 379, 391. / Orig. (Aut.)
S.  Accepi tuas omnes, quas misisti. Curavi etiam illico
Genevam perferri eas, quae illuc pertinebant. Scripsi autem
nudiustertius ad te et revocavi ea, quę in prioribus
scripseram de  diaconorum Genevensium et Lugdunensium ad vos
adventu. Statuerant quidem illuc proficisci; sed mutarunt
hic consilium. De eo proxime prolixius scripsi; cum tamen
nesciam, quando illas accepturus sis, hic repetere volui.
Alias nunc nihil habeo, nisi quod confirmatur rumor ille de
conflictu in Gallia facto.Videtur hoc verisimile esse; nam
constat pontificios nostrorum pedes quam proxime esse
secutos, et forte de summa rei decernere voluerunt, antequam
Germanicus equitatus cum nostris coniungeretur. Sed nihil
certi adhuc affirmare possumus; silent mirum in modum
Friburgenses et Solodorenses, et hoc nostris bonum videtur
esse signum; si enim illi vicissent, in omnium tectis hoc
iam praedicaretur.         Aliqui putant rumorem hunc inde
ortum, quod tres tantum adversariorum turmae in Campania
sint a nostris profligatae; sed nihil hic certi affirmo. Man
macht zum ersten den scharmutz, zuͦ S. Dionys bschehen, auch
so groß; was hernach nitt halb so übel gangen. Darumb laß
ichs bliben, bis gwüßers kumpt. Steigerus, Gravenrietus,
Manuel, amici denique et fratres omnes vos salutant et
precantur vobis annum faustissimum et foelicissimum.
Bene vale.
Bernae  27. decembris sub finem anni 67.
I[ohannes] H[allerus], tuus semper.
Clarissimo viro d. Heinrycho Bullingero, Tigurinae ecclesiae
pastori fidelissimo, domino meo colendo et compatri
charissimo.
M. Heinrych Bullingern zuͦ Zürich.

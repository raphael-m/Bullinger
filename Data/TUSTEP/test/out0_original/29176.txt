<nr>[29176]</nr>
<ae>Georg von Stetten an Bullinger</ae>
<od>
Augsburg, 4. November 1559.
<vo>Zürich StA, E II 356, 188. / Orig.
(Aut.)
S. Sępius constitui pro meo modulo (ut qui nondum mei iuris plane sum) stipendio iuvare studiosum, qui aliquando ecclesię servire posset; hactenus autem plura obstiterunt, quominus ea, quae volebam, prout vellem, possem perficere.
Cum igitur patrię, cui inprimis hac in re adesse et deberem et cuperem, operam hanc isto tempore praestare non possim, in alios illam conferre statui.
Rogo itaque, si quis forte reverentię tuę .. . . . . . .  [Zusatz a.
Rd.
gestrichen) notus sit pius ac
studiosus adolescens cuiuscunque sane nationis, qui studio theologico sese  mancipare decreverit et de quo spes sit aliquando ipsum ecclesię usui futurum, aut si quis iam sit adultior ecclesię operam navans, cuius inopia foret sublevanda, me eius certiorem facias.
Conferrem annuatim in illum, qui operam literis daturus esset, fl. 35, ex* [gestr.) quibus forte bini alias sublevari possent eorum scilicet, qui iam adultiores ecclesię ministrant minore, quam indigerent, salario.
Utrum
consultius, tuo permitto arbitrio, et in quem hoc m nus utiliter collatum censebis, is mihi quoque eius dignus iudicabitur.
Leges nullas praescribo huius stipendii, tantum [de] se et statu rerum suarum interdum me certiorem faciat, quaeque porro res et studia eius sese habeant, tum, quantum ad operam locandam candidi ingenii officium exigit, praestet.
Licet autem annuum stipendium promittam, ut dixi, annorum tamen numerum certum non definio, sed prout visum fuerit, concedente divina clementia
ingenue continuabitur.
Hac itaque re quod tibi alias occupatissimo negotium facessam, rogo, condones; non habeo, per quos commodius perficiam hoc meum institutum.
De rerum nostrarum statu nihil amplius, quam quae proxime 23. octobris ad te scripsi, possum referre.
Acta comitiorum nulla adhuc publicata vidi.
Hispanię regem potius obiisse crederem quam principes quosdam mox Stutgardię conventuros audio; causa conventus me latet.
Victorinus Strigelius quod confessioni principum suorum non,
prout postulabant, assentiretur, una cum ecclesiasta quodam in vincula coniectus primum lenius, mox durius tractatus ante paucas septimanas dimissus est, cum prius iuramentum nescio quod religionis controversiam concernens praestaret, paulo post mente captus est.
Dum reformationes ecclesiarum pro libito instituendas hincinde audio, libuit collationem aliquam eorum, qui se Lutheranos fatentur, et papistarum facere ac ratione subducta videntur mihi parum inter se differre, nisi quod illi primis
vestigiis ac iniciis superstitionum hęrent, cum horum ad summum excreverint, ut iam collabi eas necesse sit ideoque manum quasi sibi ab illis porrigi postulant.
Frustra tamen, ut spero, sententię internecionis earum dudum divinitus latę executione iam instante.
Hęc in sinum amici liberius nec absque temeritate, fateor, quam tamen illorum calumnię, adde etiam blasphemię, mihi extorquent.
Imperator noster Burgaviensem marchionatum hactenus ępiscopo Augustano oppignoratum praeterito mense redemit, et licet privilegiis nobiles aliique eius incolę donati sint ab imperatoribus, anteferunt tamen nunc imperatori   et rapiunt aliena praeter fas subditos hactenus in plerisque immunes, instituunt exactionibus et variis machinationibus expilare, idque
iam stat ab initio, quid porro fiet? Somniant ducatum quendam Svevię, qui, si licet corradere, quaecunque libet, facile conflabitur marchionatui Burgoviensi contigua sibi oppida Algo ę, his Constantię episcopatus, huic comitatus Nellenburgensis cum vicinis etc.
Utrum autem rationes huius inventi probe subductę sint, tempus declarabit.
Quid verum dominus eiusmodi consiliis statuat, parum curant; at nisi me animus fallit, mox experiemur, magno scio cum malo.
Bene vale, domine venerande atque colende.
Datum Augustę Vindelicorum 4. novembris anno 1559.
                T[uae] r[everentiae]  studiosissimus Georgius a Stetten iunior.
Venerando atque erudito viro d.
Henrico Bullingero, domino et amico suo plurimum colendo.
^$Tiguri.

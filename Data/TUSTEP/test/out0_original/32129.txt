<nr>[32129]</nr>
<ae>Johannes Haller an Bullinger</ae>
<od>
Bern, 13. August 1562.
<vo>Zürich StA, E II 371, 905. / Orig.
(Aut.) Ep.
Calv. 3834 (XIX, 496f. ) Exc.
S.Quid scribam aut unde ordiar, nescio; ita totus commotus sum.
Incipiam tamen ab illo, quod me nunc maxime movet.
Heri insciis nobis omnibus Castalio huc venit, an a senatu vocatus aut ab archigrammateo<f1>Zurkinden.<fe> tantum nostro, nondum cognoscere possum; adeo mihi res adhuc nova est.
Hodie etiam, dum nesciremus, quid hic ageret, et suspicaremur ipsum forte in his canicularibus animi gratia ita peregrinari, senatum ingressus est et, ut nunc audio (nam modo me convenit) ab ipsomet, confirmatus est in
professorem Lausannae, modo missionem a Basiliensibus impetrare possit.
Facta haec nobis omnibus insciis et nescientibus.
Quis tamen ista composuerit, facile aestimare possumus, nec tam indignitas rei non movet quam dolus iste, et quod praeter morem communem ecclesiae nostrae ad nos non sit missus neque ipse quoque prius nos salutaverit.
Alloquutus est me modo et haec exposuit.
Ego vix me continui, quin erumperem in illum; malui tamen differre, donec communiter, quid facto opus sit, consultatum
fuerit.
Hoc nos impediet maxime (nam alias puto futurum, ut cum senatu super hac re expostulaturi simus), quod nihil habemus in manibus certi contra illum.
Opposuit se quidem in causa praedestinationis Calvino; sed materia haec non apud omnes ita odiosa est, et plerisque placet sententia adversa.
Suspicionibus nudis, quibus gravatur, nihil efficiemus.
Deinde promotorem et patronum habet gravem, qui nonnisi solidis se premi patietur.
Proinde si quid habeas, quod hic nobis succurrere possit, fac,
ut mox habeam.
Si non alius poterimus, indicabimus certe senatui, qualis habeatur, et exigemus confessionem, qua se ab omnibus suspicionibus purget.
Es wirt erst z Genff das fhür imm tach sin.
...........

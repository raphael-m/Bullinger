<nr>[20222]</nr>
<ae>Johannes Gast an Bullinger</ae>
Basel, [.. September 1550.]
Zürich StA, E II 366, 106. / Orig.(Aut.)
S. in domino, Bullingere doctissime. Catalogum librorum
Basileę excusorum hic mitto.
Folenii nihil ediderunt, habent sub prelo opera d. Gregorii
et Basilium Gręcum supl. auctior quam fuit antea.
Isengrynius nihil edidit quam Glareani libellum, quem habes.
Habet Simplicii
commentaria Gręca sub prelo et Aristotelem.
Heinricus Petri edidit patres quosdam varios et iam olim
excus     et Artopoei Postillam.
Bryllingerus Pantaleonis Cronographiam, qualis sit liber,
nosti, et biblicos libros Gręcos et Latinos.
Oporinus edidit: In Esa. cap. 53. de passione, morte et
resurrectione Christi;
in Psalm. 21 de cerva matutina; in Psal. 1. et 2.;  in
evangelia Nativitatis et
Trinitatis annotationes et argumenta Georgii Aemylii
Mansfeldensis in schola Sigensi pręlectę.
De potestate et officio principis in republica bene gerenda
lib. 11. Iacobo Omphalio Andernacensi autore.
Totius philosophię humanę in tres partes, nempe in
rationalem, naturalem et
moralem digesta lib. 3 autore Hermannio<fn>Hier ist vermutlich "Hieronymo" und nicht "Hermannio" zu lesen; s. <a>VD16</a> G3958. G3951. G3959.</fn> Wildenbergio .......
Polygaeni Strategematum ad d. d. Antoninum et Verum impp.
libri 8, quibus
amplissima rei militaris doctrina continetur, e Gręco in
Latinum sermonem
conversi per Iustum Walterum Wetteranum.
Ioannis Moriseti medici Colloquiorum libri 4, ad
Constantinum filium; eiusdem
libellus de parechemate contra Ciceronis calumniatores.
Nicolai Gerbellii Phorcensis pro declaratione picturę
sive descriptionis Gręciae Sophiani libri 6.
Pausaniae de tota Gręcia lib. 10 Abrahamo Loßchero
interprete.
Symboli Niceni enarratio complectens ordine doctrinam
ecclesiae dei fideliter
recitatam cum praefatione Philippi Melanchthoni.
De amplitudine misericordię dei absolutissima oratio a
Marsilio Andreasio
Mantuano Italico sermone primum conscripta, nunc in Latinum
conversa Cęlio
Horatio Curione C[aelii] S[ecundi] f[ilio] interprete.
Item tres sermones d. Bernardini Ochini de officio
christiani principis sacrę declamationes quinque.
Francisci Spierę, qui quod susceptam semel evangelicę
veritatis professionem
abnegasset damnassetque, in horrendam incidit desperationem,
Historia a quatuor
viris descripta ... Martini Porrhai de usu, quem Spierae tum
exemplum tum doctrina afferat, iudicium.
De usurpatione legum et eorum studiis, qui iurisprudentiae
professionem sibi
sumunt, lib. 8  Iacobo Omphalio autore.
Urbis Romae topographia ad Franciscum Gallorum regem,
eiusdem urbis liberatorem
invictum, libris 5 comprehensa Bartholomaeo Martiano, equite
d. Petri, auctore.
Adiecta priori editioni eiusdem auctoris:
Urbis atque insignium in ea aedificiorum descriptiones
compluraque alia memoratu
digna.                   Errores nonnulli sublati. Tituli
inscriptionesque non
aliter, quam ipsis inerant marmoribus, emendatissime
expressi, qui ab aliis
hactenus neglecto ordine et perperam in lucem editi
inveniuntur.
Calendarium historicum conscriptum a Paul Ebero
K/Rillhingensi.
Variorum carminum Viti Amerpachii nonnullorumque aliorum
liber.
Xysti Betuleii Augustani in M.T. Ciceronis libros 3 de
natura deorum et Paradoxa commentaria.
Hervagius:
Guidonis Bonati Foroliviensis mathematici de astrologia
tractatus 10, universum,
quod iudiciariam rationem nativitatum, artis, tempestatum
attinet, comprehendentes.
Adiectus est: Cl. Ptolemaei liber . . . . . . cum
commentariis vetustissimis Georgii Trapezuntii.
Euclidis Megarensis philosophi et mathematici sex libri,
priores de geometrices
principiis Gręci et Latini una cum demonstrationibus
propositionum absque literarum notis etc.
Algabrae porro regulae propter numerorum exempla passim
propositionibus adiecta
his libris premissę sunt auctore Ioanne Scheubelio in
academia Tubingensi Euclidis professore ordinario.
Opera Nazianzeni Gręce et Latine, omnia quae extant.
Hii sunt libri, quos Basilea iis nundinis Francofordianis
edidit. Deus bone,
quae fęcunda procreatrix librorum Basilea. Augustę
quid agatur, cupio scire;
varia enim sparguntur: Granvellam esse mortuum aiunt mortis
genere execrando,
quidam aliud dicunt. Si quid tu certi habes, communica.
Medica mulier in carcerem coniecta est licet iussa abire,
sed iterum in
territorium nostrę urbis venit. Varias habuit fallendi
artes et merito quidem
egit contra impios istos homines, qui eam consul[u]erunt. De
qua re copiosius
proxime. Vocatus ad eam Marcus et Sultzerus, qui egerit apud
. . . . . . iam adhuc ignoro.
Turcam in Moravia castra duo habere aut si mavis, versus
Moraviam, ex quibus
magnum damnum infert rusticanis populis et qui sine muro et
fossis sunt. Instat
bellum Turcicum absque dubio in futurum ver. Quid putas
fieri cum nostro
Gumpenbergio? Habet amicos quosdam ignotos nobis, qui illi
fortasse, ut aiunt, calcaria addunt.
Persecutio in Inferiori Germania incepit; dominus pios
consoletur et roboret, ne
pilum latum deflectant a veritate evangelii.
Vale cum omnibus tuis.
[Ohne Adresse.]

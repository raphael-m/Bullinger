<nr>4517</nr>
<ae>Johannes Haller an Bullinger</ae>
Bern, 31. Oktober 1566.
Zürich StA, E II 370a, 370. / Orig. (Aut.)
S. Accepi tuas, honorande pater, quum quas 12. huius mensis, tum quas 17. eiusdem scripsisti, et ago tibi maximas
gratias pro iis, quae misisti. Communicavi ea d. Steigero et aliis, ut iussisti, qui et ipsi tibi gratias agunt et te
salutant. Intellexi etiam ex posterioribus te accepisse quoque ea, quae de Subsylvanis scripsi. Illi interea nostris
responderunt valde amice et submisse. Summa est: si habind selich den unrüwigen fürghalten und könnind nitt verston,
das jeman willens sige oder gsin, wider pünnt und landßfriden ützit fürzuͦnen; allein habe ettlich beschmächt, das man
inen den paß zuͦ S.Batten verspert, doch so habind si diser zyt nitt können die gantze landßgmeind besammlen; das werd
aber in kurtzem beschehen; so wellind si inen dann wytlöuffiger uff ir schriben antworten. Von den übrigen Eidgnossen
ist auch noch kein antwort kon. Hiezwüschend hatt man S.Batten hüle vermuret und mitt großen steinen ußgefüllt.
Interea vero dum haec fiunt dominus me privatim tandem (ne domus mea communis illius calamitatis, quę iam adeo diu
duravit, perpetuo expers sit) invisit idque non uno tantum in loco; hic enim mihi filiola quinquennis peste correpta
obiit, et eodem fere die Lausannę quoque altera decennis, quę ibi apud sororem, Blasii mei uxorem, agebat, simili
modo decessit. Quibus calamitatibus hoc quoque accedit, quod Blasio aedes a magistratu Lausannensi pro impio illius
gentis more clausae et familia omnis disturbata est, ita ut illum nunc cum uxore huc adventantem expectem, ubi coniuncti
bonam domini de nobis voluntatem, quid de nobis amplius statuat, expectabimus. Tu pro nobis ora dominum, ut nos protegat
et servet.             Bullingerus tuus Brugensis iam pridem hic receptus et accersitus est; miramur vero, qui fiat,
quod tandem non venit. Differt f[or]tassis propterea, quod collegium nostrum etiam peste s[it in]fectum, et praestabit
fortassis illum non festinare. Clingerus mensam habet apud Aretium, et spero fore, ut illi hic prospiciatur.
Quod nostri senatui vestro nihil scripserunt de motibus illis Subsylvanicis, scio non esse ex contemptu factum;
voluerunt prius expectare illorum responsum, et res erat tumultuaria. Arbitror autem eos his diebus scripturos; nam
huius sunt submoniti.
Bene vale. Salutem precor omnibus tuis. Salutant te nostri, praesertim Steigerus et Zehenderi. Iunioris Ludovici
Zehenderi uxor, quam ante annum duxerat, hac hora animam agit fere ita, ut omnem spem vitae abiecerimus. Dominus sit
illi propitius!
Bernae ultima octobris 1566.
Io[hannes] Hallerus tuus.
Clarissimo viro d. Heinrycho Bullingero, Tigurinae ecclesiae pastori fidelissimo, domino meo et compatri summa
observantia colendo.

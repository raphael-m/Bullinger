<nr>0532</nr>
<ae>Ambrosius Blarer an Bullinger</ae>
<od>[Griessenberg], 5. August 1549</od>
<vo>Autograph: Zürich StA, E II 357, 351.
(Siegel...)</vo>
<dr>B-l. III, 51f. R. Ex.<dr>
<re> </re>
<tx>Accepisti, non dubito, literas, quas pridie calendas augusti
per Georgium Wimpferum tibi mittendas curavi. Sunt autem exulum
nostrorum res eodem, quo tum erant loco. Fratri et C[onrado]
Z[viccio] meis nihil adhuc ad libellos suplicatorios, quos
postremo exhibuerunt, responsum est. Profecto, si severius
exacti fuerint tantam pecunię vim, luce clarior erit affectata
ista iniquitas, quamquam prorsus depuduit istos, qui cuncti in
hoc sunt, ut quacumque occasione rem faciant. Interim supra
vires emulgentur viri boni ac tantum non miserrime deglibuntur,
in quibus nihil est culpę, nisi quod resistere nequeunt. Sed
dominus, spero, illorum caussam disceptabit. Es ligend ettlich
frombd hoptleut zuͦ Costentz, sollend ouch uff gestert sontag
neben dem von Lier ouch ettlich ander kommen sein; man
vermuͦtet nichts guͦts.
^$Gestert acht ta, sontag morgen fruͤ, ist der oberst mitt vyl
trabanten uff die werinen und zum Rynthor gloffen, darnach mitt
den trabanten fuͤr die rathstuben gerasslet (dann er am
sampstag aubents spat rath hett bieten lassen uff sontag
fruͤ), hat den Eckle und Sigmund von Landenberg mitt im in die
ratstuben genommen, sich nidergesetzt und anfachen, gantz rauch
und hefftig expostulieren mitt den rathsherren und sich der
ungehorsame hart beklagen, das die ratsherren wenig, ettlich gar
nitt in die mess giengind, ettlich lyffind heruß, bald man
anfieng; das welle er kurtzum nitt haben etc. Hat sy ires aids
erinnert und bevolchen, das sy in die mess gangind, darinn byß
zuͦ end belybind und inen dieselbigen gfallen lassind, <Hiezu
a. R.: "Das ist das best."> hat vyl und lang gepluwen; dann
doctor Veltin hat yetz lang druff predigt und die oberkait, ouch
den obersten, hart drum gescholten, das sy selbs so summig seyen
zum klotzdienst und die underthon ouch nitt darzuͦ haltind.
Allso muͦssend die armen ratsherren in das bockshorn, und acht
man, in kurtzem werde man der gmainen burgerschafft sölichs ouch
gebieten. Gott vom himel erbarme sich des grausamen zwangs und
seche gnedigklich darin! Der könig soll zuͦ mittem ougsten
ouch dahin kommen. Man sagt, der bischoff besorge sich, man
werde im die Ouw innemen; es waisst aber nieman, wie die teuffel
den schirmstraich durch ainander fuͤrend. Der lieb gott welle
die seinen und unß under denselbigen erhalten, amen!
^$Es hat die tag der schreiber von Pfin, ain redlicher, frommer
man, gesagt, es seye ainer by im gewesen, zieche den nechsten
herauß, sage, das der Fr[anzoß] Thurin treffelich speysse; hab
ouch ob 2000 ouchsen koofft und koffe noch mehr, lass es hinauß
gehn uff die waid; er muͤsse aber ylends naiswas im sinn
haben; dann die ouchsen könne man nitt lang erhalten, sy habend
glich alles abgefretzt. Man hat ouch allenthalb daselbst umher
muͤssen ausströschen und das korn in die statt fuͤren. Was
rechtschaffner knecht kommen usß ainer Aidgnoschafft, die nemme
er ouch an in die bsatzungen; sonst seye es gantz still etc.
^$Gen Mynsterlingen sollend in kurtzem klosterfrouwen kommen, die
den gotzdienst widerum mitt singen und lesen uffnind; so gantz
fleyssig scheurt der Satan allenthalb zuͦ, das sein reych nitt
zgrund gang. Ach, das wir unsers tails ouch alls fleyssig und
yferig weren!
^$Bene vale, mi venerande charissimeque frater, et domino Christo
me pariter ac meos diligentissime commenda. Saluta tuam domum et
fratres cum omnibus amicis in domino.
^$Griessenbergi 5. augusti 1549.
^$T[uus] Ambr[osius] Bl[aurerus].
^$Scripsi ista, non quod te sint ulla ratione digna, sed ne ullam
ad te scribendi occasionem negligerem. Darum haltend mir min
unfletig dickidacken zuͦ guͦt.
<lz>[Adresse ...]:Bullingero suo. Tigu[ri].

<nr>3849</nr>
<ae>Johannes Calvin an Bullinger</ae>
<od>
Genf, 9. September 1562.
<vo>Zürich StA, E II 368, 52. / Orig.
(v.Jonv.
geschr.)
Ep.Calv. 3849 (XIX, 518f); englische Übersetzung: Letters of Calvin IV 277f, Nr. DCXXXIII
S. Cogor eorum rogatu, qui consilio meo non obtemperant, tibi molestus esse, venerande frater.Coniectus fuit in carcerem bonus quidam vir Mediolani, quia liberius contra impietatem papatus loquutus fuerat.
Est quidem Burgundio, sed qui dudum in hac urbe habitat et in Italia negotiatur.
Paratus quidem fuiset senatus noster pro ipso deprecari; sed quia ludibrio habitae fuissent literae, abstinuit.
Dedi consilium, quod repudiarunt amici eius; putarunt enim, si quatuor civitates Helveticae, quae
puram evangelii doctrinam profitentur, pro ipso intercederent, Mediolanenses vix quicquam ausuros.
Atqui vereor, ne vestrorum quoque authoritas hac in parte levis et prope nullius momenti futura sit.
Quia tamen causa ipsa non vulgarem commendationem meretur, etiam atque etiam te rogo, ut nuntium in literis impetrandis, qua poteris fide et diligentia, adiuves.
Vale, clarissime vir et honorande frater.
Dominus te gubernet suo spiritu, virtute sustineat ac incolumem conservet!  Genevae  9. septembris 1562.
                                          Tuus Iohannes Calvinus.
   (nur Unterschr.
aut.)
Clarissimo viro d.
Henricho Bullingero, Tigurinae ecclesiae fidelissimo pastori, fratri et symmystae observando.

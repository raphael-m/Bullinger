<nr>3805</nr>
<ae>Johannes Haller an Bullinger</ae>
<od>
Bern, 21. Juni 1562.
<vo>Zürich StA, E II 370a, 301. / Orig.
(Aut.)
Ep.Calv. 3811 (XIX, 467f) Exc.
S. Sero tandem ex Badena accepi, quas 9. iunii ad me dedisti.
Quę ego nunc habui, ad fratrem scripsi; is illa tibi communicabit.
Unum his addere cogor, quod me inprimis angit; Genevenses enim in mediis hisce periculis his diebus ad nostros scribunt satis contemptim de privatis illis controversiis, quas cum ipsis habent.
Inter alia vero denunciant ipsis, ut suis ecclesiis prospiciant; se quoque suas curaturos.
Factum enim est hactenus, ex quo Sabaudia a nostris occupata fuit, ut propter
commoditatem locorum aliqui Genevensium ministri in locis ad nostros pertinentibus concionati sint et vicissim nostri in locis ipsorum.
Hanc communionem nunc ipsi tollere volunt, et quod unum me et nostros omnes maxime torquet, inter alia hoc scommate utuntur: nostros ministros praedicare secundum reformationem nostram, ipsorum vero secundum verbum dei.
Das bißt und vexiert die unseren so übel ut nihil supra.
Also hatt man gengst zschaffen, und lat der kyb und nyd nitt nach.
Gott erbarm sich
unser und bessers alles!
Salutant te consul Steigerus, Diesbachius, Hallerus, Hagius, socer, Zehenderi item omnes.
Salvi sint fratres omnes, uxor denique et domus universa.
Bernae  21. iunii 1562.
                                        I[oannes] H[allerus] perpetuo tuus.
Clarissimo viro d.
Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.
M. Heinrych Bullingern zuͦ Zürich.

<nr>0132</nr>
<ae>Gervasius Schuler an Bullinger</ae>
<od>Memmingen, 13. Juni 1548</od>
<vo>Autograph: Zürich StA, E II 361, 345 (Siegel....)
<dr>Ungedruckt</dr>
<re>Regest
</re>
<tx>Vyl gnad und trosts von gott durch unßeren erlößer
Iesum Christum. Furgeliepter herr und pruder, ich hab dein
fruntlichs, hertzlichs und prüderlich schreyben endpfangen
und danck meynem gott, der mich durch deynen dienst an leyb
und seel so wol getröstet hatt. Wyß, das ich bey gutem
gewyßen mir befolhene kilchen nitt laßen wird; wo es aber
anders nitt gesin möchte, wiyll ich mich deines trostes
halten. Quod de ministerio et sacramentorum ingenio admones,
facis, ut fratris est. Est michi ecclesiarum sententia et
perspecta et grata; hoc mea testabuntur excerpta, que michi
ante decennium fere exscribenda proponebantur. Quodsi aliter
non visum fuerit domino, quam ut ad te confugere necesse
fuerit, super his tecum commentabor non sine animi tui
gaudio. Quare, mi Bullingere, non est, quod de animi mei
candore dubites quicquam. De hoc satis. Auguste res
ecclesiarum in magno periculo sunt. Typographus Froschouerus
hec tibi coram declarabit. Der kayßer wyll, das wir nitt
allein das Interim nitt sollen schelten, sonder das wir es
den kirchen lobend und für güt dem volgk fürtragen und
confirmieren. Und wo er doruff beharret, weyß ich es mitt
guten gewyßen nitt anzunemen. Was die kay(ßerlich)
potschafft, zu Paden gelegen, im a...en auff Augspurg zu
mitt unßerem burgermeyster Ba[l]thazar Funcken geredt, wirt
zeyger dißes brieffs wol wyßen. Es bleybt jetzmal bey meyner
alten warnung. Nitt meer, dann byß meyn alter getruwer fründ
wie byßhar und pitt gott für mich.
^$Ich soll dich zu taußentmalen grüßen von meynem lieben
mittarbayter Bartholomeo Bertlino. Es grüßt dich meyn liebe
hausfrow sampt deinem gemahel. Byß gott befolhen und dem
wort seiner gnaden allezeyt.
^$Geben 13. iunii anno 1548. Memingen.
<un>Tuus ille.
<lz>[Adresse] Dem fürgeliepten meynem herren und pruder M.
Haynrich Bullinger, getrüwen diener der kilchen zu Zurch, in
sein selbs hand.

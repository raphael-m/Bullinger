<nr>0313</nr>
<ae>Johannes Haller an Bullinger</ae>
<od>Bern, 15. Dezember 1548</od>
<vo>Autograph: Zürich StA, E II 370, 89</vo>
<dr> </dr>
<re> </re>
<tx>
S. Lieber herr gfatter, von wegen das ich üch von hertzen und als mich selb
lieb, das macht, das ich üch auch dest frölicher darff überlegen sin und zuͦ
schaffen gen. Ich schick üch hie ein brieff zuͦ, ghört minem schwager, wie ir
sehend, heißt Uͦli Uͦlrich oder Uͦli buwmeister, ist znechst under der
gerwerstuben wonhafft. Bitt üch, ir wellend imm inn bi eim knaben zuͦschicken;
es sind 10 gl. darinn, so imm ghörend, hab inn aber üch wellen zuͦ schicken,
von wegen das es dest bas usgricht und das gällt dest minder verwarloset wurde.
^$Hiemitt sind gott befolhen. Gester und vorgester hab ich üch auch gschriben.
ich wett schier, das, so Blarer nitt richtig dran wett, das er duß blib; dann
ich ee sonst arbeiten und thuͦn wil, was ich mag, eb ich well zenck han.
Gruͤtzend üwer husfraw und gantz husgsind von mir und den minen.
^$Datum zuͦ Bern 15. Decembris 1548.
<un>I[oannes] H[allerus] t[otus] t[uus].
<lz>[Adresse:] An M. Heinrych Bullingeren, sinen insonders günstigen, lieben
herren undt gfatteren zuͦ Zürich.

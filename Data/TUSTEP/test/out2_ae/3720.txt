<nr>3720</nr>
<ae>Johannes Haller an Bullinger</ae>
<od>
Bern, 27. Februar 1562.
<vo>Zürich StA, E II 371, 904. / Orig.
(Aut.)
Ep.
Calv. 3724 (XIX, 303f) Exc.
S. Nudiustertius per Ungarum illum scripsi.
Interea heri sub noctem tuę  20. februarii scriptae mihi redditae sunt una cum libro Heshusii et literis ad Calvinum pertinentibus.
Librum istum hac nocte Musculus percurrit.
Iam adest commode nuncius Genevensis, cui illa omnia Genevam perferenda dabo.
Trista sunt, quę de Navarro audimus; dominus illi det integritatem maiorem.
Quae de conventu apud Tabernas Alsaticas, iam prius nos quoque habuimus.
De Castalione iubeo te bono esse animo; non
defuerunt, qui illum nobis obtrudere conarentur, inprimis vero<gr>o arxigrammateys</gr><f1>Zurkinden.<fe>, qui nescio quam singularem cum eo consuetudinem habet; sed interposuimus nos ita, ut ille loco cesserit, nos alium ordinaverimus.
Diesbachius rursus domi non est; bene ergo fecisti, quod novitates illas ad me miseris; communicavi eas heri in coena novo quaestori, qui prius non audita hodie senatui referet.
Is te salutat una cum quaestore Hallero, quibuscum heri coenando honorificam tui fecimus mentionem.
Abrahami libellus hic imprimi non potest, quia non habemus magis instructum typographum, quam qui vix manu paginam imprimere possit; rectius ergo apud vos excusetur.
Authorem vero patrem esse falso imaginaris; scio ego filium composuisse sine opera patris et paratum patri legendum dedisse, qui pauca in eo mutavit.
Quid vero tibi videtur de illius ingenio, nunquid, si exercitium accedat, insignis fiat homo? Puto de isto d.
Musculum ipsummet scripturum.
De filio tuo percontabor diligenter inter
illius artis peritos et proxime ad te sc(r)ibam.
Nunc plura non possum.
Bene ergo vale.
Salutem tibi dicunt nostri omnes.
Bernae  27. februarii 1562.
Clarissimo viro d.
Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.

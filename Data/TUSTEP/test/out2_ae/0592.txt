<nr>0592</nr>
<ae>Ambrosius Blarer an Bullinger</ae>
<od>Griesenberg, 25. September 1549</od>
<vo>Autograph: Zürich StA, E II 357, 808.
(Siegel...)</vo>
<dr> <dr>
<re> </re>
<tx>S. Quę per Hieronymum nostrum scripsisti, accepi, atque
utinam iucundiora aliquando audiamus cum ex Anglia tum ex aliis
christiani orbis regnis, ne sint tam cruenta monarcharum, qui
pacis principem agnoscunt, imperia. Buttlerus nihil adhuc dedit
contextę a se historię; literas Frisii per Hieronymum nuper
Vitodurum proficiscentem, quo Ioannem Wolphium quoque venturum
affirmabat, remisi. Que apud nos iactitantur audies bona fide ex
Funcklio hocce meo, quem proximis tibi literis diligenter
commendavi; cupio vero eam commendationem etiamnum apud te
plurimum valere. Scio dignum esse iuvenem, cui omnes boni
impendio faveant, valdeque ad Christi oves pascendas appositum,
ut, si quis alius, tanta in ipso iam inde ab initio ministerii
sui fides, diligentia, sedulitas, zelus cum sana solidaque
doctrina mirifice eluxerunt, ubi tamen ego non ex meo
testimonio, sed ex rei ipsa iudicium fieri cupio. Verum non est,
ut pluribus ista apud te, quem scio vel mea caussa nihil hic
officii, nihil beneficii neglecturum. Schönerę epistolam, quam
fratri inscripsit, nudiustertius cum aliis nonnullis literis
augustam misi. Vicem afflictissimi senis multum doleo; dominus
illius omniumque, qui sub cruce alta trahunt suspiria,
misereatur. Ora pro nobis dominum, qui te tuamque domum
largissima sua benedictione perpetuo locupletet vosque corpore
spirituque valentes usque conservet. Salveant amici et fratres,
praecipue symmystę. Buttlerum, optimum mihique amicissimum
virum praeter cęteros salvere iubebis diligenter. Bene vale, mi
venerande charissimeque Bullingere, et ama nos constanter.
Vitoduri, nisi aliud domino videatur, hybernabo, quamquam non
parum multa sunt, quę hic me retinent; plura tamen, ut
demigrem, et suadent et persuadent. Dominus, quod suo timore
adductus conor, propicia sua voluntate bene fortunet. Iterum
vale.
^$Griessenbergi 25. septembris. Multum te tuamque coniugem
salvere iubent uxor mea cum optima sorore seque p<ssimarum apud
Christum precationum participes esse unice cupiunt.
^$T[uus] A[mbrosius] Bl[aurerus].
^$Fac, sciam aliquando, ecquid istic valeat Gervasius noster,
quid agat, quid vero speret. Saluta virum meis verbis
diligenter. Audio ereptam illi valde alieno tempore uxorem;
verum merito nobis maturus morti videri debet, cui dominus vitam
hanc vere umbraticam aufert, contra vero ęternam celestemque
confert. Cęterum viduum ipsum Christus prudentiss[imi] spiritus
sui contubernio consoletur et recti conscientia semper
exhilaret.
^$funcklio iam remorę iniectę sunt, quominus nuper destinatum
iter ingredi posset; sed propediem tamen proficiscetur. Volui
autem has ad te nihilosecius dare, cum bonę fidei nuncium
haberem.
<lz>[Adresse ...]: Clarissimo viro D. Heinricho Bullingero,
fratri suo venerando atque charissimo. Tiguri.


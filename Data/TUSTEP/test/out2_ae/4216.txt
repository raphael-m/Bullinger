<nr>4216</nr>
<ae>Bullinger an Johannes Fabricius</ae>
Zürich, 15. September 1564.
Zürich StA, E II 373, 467. / Orig.
(Aut.)
Gr.
II, 534 R.
S. D.  Accepi tuas, chare frater, una cum illis, quas scripsisti ad d.
comitem Martinengum; eas per primum certum quemque tabellionem mittam Genevam.
Valde
doleo mihi per negotia non licuisse d.
Gregorium Carlinum mea praesentia in convivio aliquo honorare.
Placuit mihi vir ille; nunquam antea videram.
Hortatus sum
illum, licet brevibus, ad constantiam in bono etc.
Salutabis ipsum.
Quae Heydelberga accepi et aliunde, hic communico; remitte.
 D. Bellieure officiosissime
salutato; retuli ei, quae habes de legione Empserana* (* Bupse?). Optimus noster Samuel Pellicanus decumbit; decumbit et uxor eius, matrona honestissima;
dominus erigat illos et servet.
D. Iodoci Brenvaldi uxor decumbit absque spe vitae, filia quoque eius natu maxima.
Passim per urbem corripiuntur et involvuntur
ea lue homines; dominus concedat animi robur et veram fidem.
Vale et ora pro nobis dominum.
Tiguri  15. septembris 1564.
Saluta dominos consules et symmystas.
               Bullingerus tuus.
Scholares et studiosi peregrini omnes iam diffugiere; vacuantur cum auditoriis scholae.
Praestantissimo viro d.
Ioanni Fabritio, Curiensis ecclesiae ministro fideli, domino et fratri meo colendo et dilecto.
                          Chur.

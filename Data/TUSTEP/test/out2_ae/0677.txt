<nr>0677</nr>
<ae>Bartholomew Traheron an Bullinger</ae>
<od>Guildford/[Surrey], 13. Juni [1547-1549, wohl 1549]</od>
<vo>Autograph: Zürich StA, E II 369, 19 (Siegel....)</vo>
<dr>Gedruckt und Übersetzung ins Englische: Epistolae Tigurinae 214 bzw. Original Letters 323f, Nr. 153</dr>
^&xKopie 18. Jh.: Zürich ZB, Ms S 64, 50 (dat.: 1547/48/49); Erw.: West, Hooper 60. ─ Jahr: Ep. Tig/OL (zu spät): Oxford[!], 12. Juni 1550; Eduards VI. Königszeit; vor der Widmung der 3.+4. Dekade (HBBibl I 180f) vom März und August 1550 an Eduard; befürchtet nach einem ruhigen Jahr nun Unruhen, solche entstunden 1549 (Elton 347, Hassinger 326); die "libelli" meinen wohl HBBibl I 176+167 (1548 bzw. 1545). ^&x{
<re>Regest</re>
<tx>Quantum ego tibi debeo, Bullingere optime, qui non solum me literis
amicissime scriptis salutare, sed etiam doctissimis libellis tuis erudire
digneris, cum ego interim nihil habeam, quod rependam praeter animum tui
amantem, quem, mihi crede, praestabo tibi, quamdiu licuerit spirare. Ac si
quando aliquid praeterea supeteret, non obliviscar, quantum tibi sim oberatus.
Tu vero perge Christianum religionem eruditis istis scriptis promovere.
Habes nostros prorsus omnes tibi faventes atque applaudentes.
^$Si, quo in statu nostrae res sint, scire cupis, religio quidem salva manet, sed
vitia eorum, qui profitentur <gr>eyăggélion</gr>, mire invalescunt.
Plebs hoc anno nihil hactenus molita est; timendum tamen, ne partim suo inquieto
ingenio, partim nobilium avaritia concitata, turbas aliquas sit datura, nisi
dominus ipse avertere dignatus fuerit, in gratiam regis nostri<f1>Eduard VI.<fe>
solius, qui in bonis literis, pietate te prudentia mire proficit. Hunc
amplissimae spei principem, et christianae religionis etiamnum ad miraculum
usque propugnatorem, vos dignabimini precibus vestris deo commendare. Nisi enim
deus nostris vitiis offensus hunc nobis ante maturam aetatem eripuerit, nil
dubitamus, quin Anglia alterum Constantinum sit datura, vel eo etiam
praestantiorem. Rogo ergo per Christum, ut huic felicia omnia precemini.
Nam vos quoque, tametsi procul absitis, hinc fructum aliquem capietis.
Vos enim et amat, et Christi religionem apud vos optime constitutam agnoscit,
eamque semper salvam atque illaesam cupit.
^$Vale, frater in primis observande.
^$Gilfordiae, 13. iunii [1547-1550, wohl 1549]<fx>^#/+Epistolae Tigurinae 214, Nr.
153:^#/- Oxfordiae, 12. iunii 1550.<fe> </tx>
<un>Tuus Bartho. Traheron.
<lz>[Adresse ...........:] Doctissimo viro d. Henrico Bullingero. Tiguri.

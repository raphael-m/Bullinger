<nr>1758</nr>
<ae>Franciscus Niger an Bullinger</ae>
Chiavenna,  12. November 1553.
Zürich StA, E II 335, 2219.
Druck: Graubünden, Korr. I 334f, Nr. 232
Nulla mihi commodior facultas adest, qua possim litteras ad
reverendum d. Vergerium mittere, quam per te. Tu igitur,
quae tua benignitas est, utrique nostrum id officii
praestabis, ut fasciculum hunc per aliquem fidum nuntium
cures ad illum deferri, quod nihilominus tuo commodo fiat.
Hoc [c]erte et illi et mihi gratissimum erit. Bene vale, mi
d. Bullingere, ac reverendos istic patres fratresque in
domino ex me salvere iube. Clavennae,  12. novembris 1553.
Tuus ex animo Franciscus Niger.
Domino Henricho Bullingero, suo plurimum observando.
         Tiguri.

<nr>3105</nr>
<ae>Simprecht Vogt an Bullinger</ae>
<od>
Schaffhausen, 26. April 1559.
<vo>Zürich StA, E II 335, 2334. / Orig.
(Aut.)
Gratiam a deo etc.
Si non perspectum haberemus animum tuum, Bullingere, ergo quosvis studiosos, praesertim ecclesiae nostrae alumnos, multis fortasse ambagibus te obtunderemus.
Nunc autem, cum te hactenus patrem erga nostrates praestiteris, oramus, ut et hunc nostrum latorem harum ea, qua caeteros cura fovere velis.
Gentis et patriciae et satis pius, neque dubitamus, quin per eos annos, quibus Argentorati dedit operam literis, satis diligens fuerit, id quod testantur ipsius literae
testimoniales.
Nunc iussu dominorum scholarcharum ad vos proficiscitur, ut sacras discat literas.
Eum igitur si cum caeteris nostratibus in severiore disciplina retinueritis, rem facietis dominis scholarchis acceptissimam, deo veo gratam.
Literas, quas ad nos misisti, ut Tubingam mitteremus, tandem huius mensis 25. una cum iis, quas Iacobo transmiseras, per illum studiosum, qui d.
Gessnerum comitatus est, curavimus illuc perferendas; citius non potuimus.
Non potuimus citius [ne]que a nobis
stetit, quominus illuc iamdudum perlatae fuissent.
N [ovi] nihil habemus.
Salutem dicito nomine meo d.d.d.
Martyri, Bibliandro, Gvalthero.
Dominus conservet te ecclesiae suae diu incolumem, frater ac domine in Christo observande.
Salutant te symmystae mei.
Vale.
Scaffhusii anno ab orbe redempto 1559. 6. kalendas maii.
                                            Tuus ex animo Simpertus Vogt.
Pietate, candore atque eruditione praestantissimo d.
Henrycho Bullingero, Tigurinae urbis pastori vigilantissimo, fratri ac domino suo observando.
Zürich.

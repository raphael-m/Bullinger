<nr>2583</nr>
<ae>Matthias Erb an Bullinger</ae>
<od>Reichenweier, 15. April 1557</od>
<vo>Autograph: Zürich StA, E II 361, 198.
(Siegel...)</vo>
<dr> <dr>
<re> </re>
<tx>Gratia Christi tecum. En redit ad te magnus ille legatus
Heinius Speet, qui apud nos aliquot hebdomadibus putavit et
fodit nonnunquam per vices nunc terram nunc verafimum vineis
importans, quem nolui absque epistolari salutatione te
convenire. Simplex est, ut nosti, cui et pietatem animi
coniunxit cupiens, si posset, ut vellet, omnibus comodare
bonis fratribus. Is et tibi referet meis de rebus. Ecclesia,
gratię deo, adhuc salva. Princeps expectatur cum uxore uterum
gerente etc. Mavortiales nostri stant in procinctu, quidam
Caesari, alii Gallo militaturi. Conscribitur exercitus in
Turcam, emungitur ingens pecunia. Colmaria ad belli subsidia
confert novem millia florinorum. Respublicę ubique indigne
ferunt metuentes regis imposturam. D. Margbachius
Strasburgensis rursus abiit in Palatinatum reformaturus
ecclesiam suo more. Rabum aiunt certo apud Ulmenses lineo uti
habitu remissioremque fieri. Crebrescit fama de colloquio, cui
nacionalę colloquium sequi debeat, ad calendas scilicet
Graecas. Ego dico cum Ezechia, Kan es uberein nit besser
werden, "sit veritas tantum et pax in diebus meis,"
nihilominus tamen semper orans, ut et posteri solita dei
clementia in veritate serventur. Certe impoenitens mundus
ubique fremit et tumultuanter furit charitate frigescente ac
dispereunte sancta disciplina. Reor hoc signum esse adventus
filii dei. Hisce vale. Salutant te nostri, pręcipue Nicolaus
Regius. Tu vicissim nominatimque tuos salutabis, Gualtherum,
Bibliandrum, Ioannem Fabritium. Ora dominum pro me ac pro
ecclesia dei.
^$Richenvillę 15. aprilis 1557.
^$Tuus ex animo Matthias Erbius capularis senex et viduus.
^$Vestri sumus vosque nostri. Utinam perpetuo.
<lz>[Adresse ...]: Eximio ac praestanti viro d. Henrycho
Bullingero, ecclesię Tigurinę primario antistiti, domino et
fratri observando etc.

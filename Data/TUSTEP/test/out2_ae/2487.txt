<nr>2487</nr>
<ae>Philipp Gallicius an Bullinger</ae>
<od>Chur, 5. Oktober 1556</od>
<vo>Autograph: Zürich StA, E II 336, 621f.
(Siegel...)</vo>
<dr>Gr. I, S. 455f.<dr>
<re> </re>
<tx>S. Literas a tua humanitate scriptas ad nos adcepimus, vir
colendissime. Gracias agimus pro labore, quod dignatus sis tam
diligenter de tot rebus scribere; audimus vero et hic de multis
in Germania bene sperare licere, quod accessuri sint nostrae
sentenciae, de sacramento puto, quodque permissuri sint
sacramentum esse sacramentum. Ex Italia audimus papam regressum
in suam regionem sensisseque non tam facilem sibi viam esse in
Neapolitanum regnum, ut putaverat, et habere dicebatur exercitum
quadraginta milium; aliud non auditur nunc de Italia.
^$LLubet audere teque morari et isto: filium meum Alexandrum hinc
pergentem ad suam parochiam in publico itinere hinc ad medium
miliare Germanicum adorti sunt decem sacrificuli sive larvae
istius generis, qui ad ordones (?) - liceat de malis male loqui
- huc venerant; verberarunt satis. Aderat/aderant laicus quidam
proclamans frid, quo nihil commoti sunt; sed et ipsum
deterruerunt verberibus intentatis. Quidam istorum dicuntur esse
Helvecii; ego nullum novi, sed expecto, si venerint proxima
angaria huc. Valemus omnes hic. Est quidem magnus rumor hic
pestem saevire; singulis hebdomadibus vix moritur unus aliquis;
in pagis tamen aliquibus nostrorum Foederum satis saeva est.
Literas Tschernero misi hodie per nepotem suum ex filia; ipse
enim filiusque consul?, noster Tschernerus, non sunt nunc in
urbe, sed foris; pestem enim fugerunt, quod in domo ipsorum
mortuus sit adolescens, ob quod reliquerunt domum et urbem
habitantes nunc in suburbano ruri.
^$Vale, vir humanissime, et Philippum tuum redamare non desine.
Salutat tuam humanitatem pater Comander; nam reliquos amicos
nondum adire licuit hodie.
^$Ex Curia, die 5. Octobris 1556.
^$Tuae humanitatis totus Philippus Gallicius.
<lz>[Adresse ...]: Vere magno viro D. Heinrycho Bullingero,
bonis omnibus longe colendissimo. Tiguri.

<nr>3575</nr>
<ae>Johannes Travers an Bullinger</ae>
<od>
Zuoz, 26. April 1561.
Zürich StA, E II 365a, 727f.
Gr.
II,  291 ff.
S. D. Ut bene valeas, ex corde opto; ego iuxta condicionem etatis competenter, diis gratia, valeo.
Contristando ad te, humanissime Bullingere, presentes dare sum coactus, quo te certiorem super hiis, que gesta sunt preterita hieme in nostra Rhęcia, facerem, quamvis te ea latere non credam, imo per ministros Curienses, fratres nostros, fusissime exposita atque [eos] contra me calamum accuisse.
Si arbitrarer eos seriem tocius actionis sine affectu immoderato tibi significasse, non te in tuis tum
publicis tum etiam privatis negociis displicencia onerarem; verum quo possim et ego stomacum meum linire, precor, ne afficiaris tedio presentes meas legere.
Contigit de mense 9bri proxime preterito famam quandam oriri contra episcopum nostrum, quod fuisset in colloquio Badene cum papistico legato et illic machinasse contra statum dominorum Trium Ligarum ex eoque reum esse criminis maiestatis lese.
Et sic orta novitate rei ex tempore Curienses assciverunt* [asseruerunt .........)   ad se tres
iurisdiciones ex Federe Domus Dei et ita facta electione trium legatorum miserunt eos per omnia communia Domus Dei cum certis articulis; tamen principalior erat contra episcopum super actis cum legato papistico ad finem et effectum, quo trubas moverent et episcopus tamquam reus capitaliter perderetur.
Talis vero conspiracionis co[n]scios fuisse ministros Curienses creditur.
Eo tempore habebantur nundine Curienses, ad quas, ut moris est, convenit consilium omnium Trium Federum, quo congregato
episcopus comparuit et se super falso contra eum infamia purgavit et obtulit se velle super hiis subicere iuri et pati debitam penam, si convinceretur iure medio; imo recensuit causam, propter quam adierat legatum.
Consilium totum approbavit et ratam habuit purgacionem episcopi.
Legati vero currentes per communitates a consilio fuerunt revocati et habitus conventus particularis Domus Dei super omnibus, quibus ille tres iurisdiciones misserant eorum missos exclamatum contra episcopum.
Sancitum
fuit per illum conventum, prout quidam recessus desuper rogatus docet, illis non obstantibus.
Denuo congregatis illis tribus communibus ad se etiam aliis convocatis sine ordine semper observato in nostra Rhęcia et fabricaverunt de novo alios articulos, qui tandem in comiciis divi Pauli habitis per maiorem partem Domus Dei approbati fuerunt reclamante episcopo et instante, ne suis iuribus ac prescriptionibus de facto privaretur, imo statuto ei iudicio iuridice super differentia* [dra?)
determinaretur, et sic totum negocium prorogatum fuit ad nundinas dedicacionis proxime venturas.
Ministri Curienses interim datis literis ad omnes concionatores nostre vallis requirentes et hortantes, ut preposita comunitatibus per legatos contra episcopum laudarent et populum animarent, quo amplecterentur, adeo quod aliqui ministri ex sugestu appellarunt episcopum patrie proditorem.
Qui tandem passi sunt penas iuris.
Audis nunc, prudentissime frater, quos effrenati illi conspiratores laqueos
tetenderunt, ut episcopum inermem caperent.
Cum episcopus talia contra se machinari senciit, vocavit et requisi[vi]t amicos sanguine sive affinitate devinctos, ut accurrerent se defensuros, ne ei inimici sui vim inferrent.
Cum ceteris me etiam presentavi et consuetis mediis astiti, ut ordo iuris servaretur et pax utrinque firma maneret, ut supra expositum est.
Ministri Curienses me non cessant bonis viris tanquam divini verbi desertorem obganire; omni diligencia studui incensum ignem, ne ultra
serperet, supprimere et propterea sacrosancte religioni nullatenus opponere, neque in omnibus circumlatis actionibus verbum unum super contencione religionis fuit deductum.
Imo Curienses ad hoc eorum propositum promovendum ad se vocarunt, quem etiam legatum fecerunt, virum impiissimum, qui nunquam approximat conciones, sed totus et in cute asspersus papistico fermento perseverat.
Ceterum, quo non credas me episcopo in suis defectibus applaudere sive defensorum exhibere, fateor equidem eum esse
virum impure vite aliisque etiam criminibus oneratum ac per Traversum ore et litteris famosis, quo vitam magis exemplarem, gradui suo congruentem assumat; aliter certo teneat dominum olim virga sua eum visitaturum.
Hoc ita est verum, quemadmodum Iesus Christus verus est deus, licet exhortacio mea parum ab eo sit masticata.
Deus det ei spiritum saniorem.
Quod ad ministros Curienses attinet, nolo descendere ad odiosas concertaciones; erga neminem unquam fui eius animi.
Nemo crimine vacat; quilibet
de concredito talento rationem domino redditurus est.
Habes nunc, piissime Bullingere et per Christum frater amatissime, que fluxa sunt in dissidiis nostris hucusque, et nisi ordine toto tibi mea manu exarata communicassem, non fuisset animo meo requies.
Velis ea rudissima, nulla erudicionis phrasi culta, qualia sunt, boni consulere.
Si in aliquo erravi aut peccavi, expecto correctionem tuam, cui morem gerere me offero.
Vive et vale cum omnibus tuis.
Ex Zutz, 6. kalendas maii 1561.
Qunatulus est, tuus Ioannes Traversus.
[Adr.
fehlt.]

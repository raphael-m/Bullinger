<nr>3824</nr>
<ae>Agostino Mainardi an Johannes Fabricius</ae>
<od>Chiavenna, 4. August 1562. (Mit Nachschrift von Fabricius an Bullinger)</od>
<vo>Zürich StA, E II 377, 2370. / Orig.
(Aut.)
Salus in domino Iesu.
Hercules te salvere iubet, me autem rogavit, ut tibi nota facerem, quae nuper in Italia acciderunt.
Arx quaedam est sive, ut Itali aiunt, fortalicium inexpugnabile inter Regium et Mutinam, quae opida sunt ducis Ferrarie, situm, quod ipse dux maxima cura custodiri semper voluit, a Mediolano distans miliaribus Germanicis viginti vel circa.
Dux Florentinus consentiente papa, quoniam* [qm] et ipse est de domo Medica, huiusmodi arcem cum maximo omnium stupore proditione facta ab eo, qui loci illius
curam habebat, cepit.
Indicat autem Hercules bellorum peritus rem hanc Italie magnorum motuum causam fore; nam Venetis, qui cum Ferrariensi duce confederati sunt, magno detrimento erit, nedum ipsi duci.
Nam facile erit Regium et Mutinam aggredi et ab inimicis capi.
Nosti ipsum ducem quotannis ob eas civitates pendere pape tributum magnum.
Si hec duo opida caperentur, Venetis magna pericula imminerent.
Estimat autem Hercules id consentiente etiam Philippo, Hispaniarum rege, qui Venetis infensus
est, factum fuisse, merces digna profecto cardinali Ferrariensi, qui antichristi in Gallia partes tuetur.
Diebus praeteritis aliquot armatorum milia nomine pape, que Avenionem mittenda erant, Mediolano, ubi congregata erant, discesserunt Bononiam versus, nonnulli dicebant mare versus iter arripuisse.
Videmus nunc, quid machinate sint vulpes.
Hoc te scire voluimus.
Bene vale.
Clavene  4. augusti 1562.
                                                    Augustinus Mainardus.
Eximio viro domino Ioanni Fabricio, Curiensi pastori, semper observando.
Curie.
Unter d.
text Zusatz v.
Fabricius (an Bullinger):
Glychs ist h.
Balinket ouch von Pergama zuͦgeschriben und die veste genennt, namlich Rübera.
Bald ist anders schryben ouch dodannen kommen, es sölle nitt syn, und züche des baapst volckh uff Genuam.
In bellis multa inania; sed mirum, quis tales rumores serat aut in quem finem.
Omnes, qui ex Italia veniunt, constanter affirman[t] Riberam proditione captam.
Nunc quid verum, quid vanum sit, difficile dictu est.

<nr>0375</nr>
<ae>Ambrosius Blarer an Bullinger</ae>
<od>(Griessenberg), 25. Februar (1549)</od>
<vo>Autograph: Zürich StA, E II 357a, 845</vo>
<dr>Bl. III, 13f.</dr>
<re> </re>
<tx>
Quas ad me 15. Februarii dedisti, ego iam vesperi 25. Februarii accepi, quod
nuptię illę apud Vitodurum nescio quas remoras iniecerunt Gregorio nostro
affini ab Ulmis, quominus potuerit mature literas et tuas et Musculi ad nos
mittere cum fasciculo illo, quo quibus utrique maximas ago gratias nec quicquam
nunc scribo, nisi unum hoc, ut sciatis me vestra accepisse. Tu quod serius
scripsisti, sic apud me defendis, ut malim te nihil scribere quam sudantia prela
in tam egregio ac omnibus profuturo labore vel tantillum remorari, tantum abest,
ut propter privatam meam vel utilitatem vel voluptatem peccare velim in commoda
publica. Remittam, quę misisti, proximo, si certę fidei sit, tabellario.
Ora pro nobis et advigila diligenter, ut ne imprudentes opprimamur.
^$Ubi nuncius erit, ad Theodorum Marcellum mitte, obsecro, hasce literas, quas
ego ante dies aliquot scripsi; deinde, quum etiam oblata esset mittendi
opportunitas, nescio quę mihi oblivio obrepsit, et tamen refert, ut ne serius
accipiat. Musculi nostri vocationi dominum, quam possum, precabor ut propicius
ac dexter adsit. Nequeo plura.
^$25. Februarii.
^$Nihil novi. Der oberist ist aber widerum kommen gen Costentz; der vatter ist im
gestorben.
^$Man schribt von Ougspurg, das uff 10. Februarij der jung printz zuͦ Mynchen
in Payern ankommen seye, und wisse man nitt, wa er yetz sein weg hin neme.
^$Nach allem anzögen ist diser Valentinus Fabri nitt der, von dem ir schribt;
dann diser sagt man mir, seye ain klains, rots, hogerechts mennlin; wills aber
aigenlicher erfaren.
^$Saluta tuam domum cum omnibus fratribus, Musculo imprimis, quamquam puto
abiisse nunc Bernam.
^$Maxime dolet propter Metzleri filium tam sero redditas tuas literas, quod ad
Mathię festum diem adesse istic non potuit; vereor enim, ne serum illi nunc
futurum sit, ubi post dies aliquot venerit.
</tx>

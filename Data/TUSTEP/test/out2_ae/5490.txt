<nr>5490</nr>
<ae>Ulrich Philipp von Hohensax an Bullinger.</ae>
Forsteck, 29. April 1573.
Zürich ZB, Ms F 40, 155. / Orig. (Aut.)
Mein freintlich gruͦß, auch was ich ern, lieps und
guͦtzs vermag, sey euch
zuvor[a]n, erender herr und freundt. Dieweil der gthrew herr
Jacob, pfarher zuͦ
Sax, uff den sinedum zicht, kan ich nitt underlassen, euch
der baiden pfarern
wolhalten ze vermelden. Demnach welt ich euch gern was nuws
zuͦ schreiben; so
gönd so mancherlei reden umb, das ich nitz daruß schreiben
kan. Ir werden auch
one zweiffel sölichs bey euch besser dan mir alhie haben,
wiewol etlich
lantzknecht um Feldkilch herum hinweg ziehen, geben für,
iren musterblaz sey zuͦ
Thrient. Der graff von Emps ist gar still. Pitt euch hiruff,
so ir etwas gewiß
haben, mir dasselb mittzethailen. Wie es sonst weitter hie
stat, wirt euch
gemelter pfarer wol berichten. Es last euch ouch mein liebe
haußfrouw und unsere
geliepte kinder früntlich gruͤtzen etc. Befilch euch
hiemit in den schirm gottes.
Dattum Vorstegk den 29. aprillis anno 1573ten.
E. G. F.
uͦlrich Philips, freyherr von Hochen Sax,
her zuͦ Sax undt Vorstegk.
Dem hochgelertten herren meister Heinrich Bullinger, diener
der kilchen Zürich, meinem lieben freundt, zu handen.

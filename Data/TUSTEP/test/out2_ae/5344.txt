<nr>5344</nr>
<ae>Johannes Haller an Bullinger.</ae>
Bern, 6. September 1572.
Zürich StA, E II 370a, 465. / Orig.(Aut.)
S.  Pro opera tua, colendissime domine, libello meo impensa
summas tibi ago
gratias. Utinam is essem, qui referre possem! Caeterum quod
mihi omnes alias
nunc cogitationes eripit, miseria illa Gallica est, de qua
puto vos quoque plura
his diebus et certiora intellexisse. Quae quidem ego audire
et cognoscere
hactenus potui, consignata ad fratrem mitto; is ea tibi
communicabit. Scribit
interea magistratus noster vestro; quae cum sint meis
certiora, nolo ego plura
addere. In summa: es ist jamer über jamer und größer, dann
jeman gedencken mög.
Gott erbarme sich siner glöubigen und mache mitt der
trüwlosen, mörderischen
zucht entschafft. Frater interea mihi misit schedam tuo
nomine continentem
quaedam de rebus Belgicis, illa saltem aliquo modo sunt
magis adhuc fausta quam
ista. Audimus Hannibalem Empsanum exercitum per Sabaudiam
ducere; male inde
multi in his turbis ominantur Genevensibus; alii arbitrantur
in Belgicum eum
profecturum. Genevenses certo magis nunc sibi metuunt quam
unquam adhuc, nec id
mirum; audimus enim optimos quosque Gallorum ducum
occubuisse. Sed dominus
novit, qua via suis succurrere velit; illum invocabimus
serio.
Bene vale.
Bernae  6. septembris 1572.
Nuncius festinat, ut hodie adhuc abeat; ideo plura non
possum iam.
I[ohannes] Hallerus, totus tuus.
Clarissimo viro domino Heinrycho Bullingero, pastori
ecclesiae Tigurinae
fidelissimo, domino meo honorando et compatri charissimo.
M. Heinrych Bullingern zuͦ Zürich.

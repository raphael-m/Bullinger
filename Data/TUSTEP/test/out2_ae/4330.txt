<nr>4330</nr>
<ae>Johannes Haller an Bullinger</ae>
Bern, 12. August 1565.
Zürich StA, E II 370a, 337. / Orig.
(Aut.)
S. Accepi omnia, quae nuper per fratrem misisti, et ago pietati tuae summa gratias.
Meliten interea amissam audimus, non certo tamen rumore; sic vigilant
principes christiani, dum vim suam in propria potius viscera convertant quam in communes istos christiani nominis hostes; merito ergo flagellum hoc dei
patiuntur.
       Quod res nostras attinet, intelliges omnia ex his duobus, qui illuc ad conventum mittuntur, qui propter monetam institutus est.
D. Nicolaus a
Diesbach prorsus est partium Gallicarum, ut sic dicam; inclinat enim illuc totis viribus, ut foedus illud recipiatur.
Illum gaudeo hac occasione tibi in manus
dari, ut hac de re cum ipso conferas; spero enim tua authoritate, quam plurimi facit, fieri posse, ut in viam reducatur et intelligat, quę mala inde
secutura
sint.
Alter, Samuel Telamonius, integer est nec potuit hactenus a proposito ullis persuasionibus aut ulla authoritate reliquorum dimoveri.
Commendo illos tibi,
ita tamen ne resciscant a me tibi quicquam significatum.
Sonst stat die sach also, das man noch eir antwort wartet vom künig, und vernimpt man (doch weiß ich
nitt, ob imm also ist), die antwort sölle verhanden sin, und nemme der künig alle artickel an, wie si imm fürgschriben; doch welle der von Orbais, der legat
zuͦ
Soloturn, die antwort nitt von imm geben, bis die Eidgnoßen wider heim sigind, die hinyn gritten sind gen bsiglen; horum aliqui reversi hac nocte hic
pernoctarunt.* (*horum- Zusatz a.R.)  Interea omnes clamitant legatum illum esse proditorem et nescio quę alia.
Confunduntur ita intra se ipsos et vident
sibi
verba dari; non possunt tamen sibi cavere et nescio qua spe fruuntur et sibi magna pollicentur.
Qua utinam spe frustrentur!       Quod Genevenses attinet, de
quibus his diebus ad fratrem scripsi, sopitum est tantisper negotium, das es zum rechten kumpt.
Burgerneister Kruͦg zuͦ Basel sol obman sin.
Nolim etiam, ut
isti intelligant me de hoc quicquam vobis significasse; audietis ab ipsis, quomodo omne negotium habeat.
       Gaudeo nobis tandem Danielem tuum dari et simul
Epitomen istam, cuius apparatum memini me aliquando apud te vidisse.
Oro dominum, ut te nobis diutissime servet incolumem, quo diu possis novos subinde laborum
tuorum fructus habere.
Salutant te Steigerus noster, Amadiensis, socer, Musculus, mater, uxor, amici denique et fratres omnes.
Salutem dic omnibus tuis meo
nomine.
Bernae  13. augusti 1565.
Joh[annes] Hallerus, tuus perpetuo.
Clarissimo viro d.
Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.
Auf d.Seite d.
Adr.
v.
späterer Hd.
(17. Jhdt.) d.
Bem.:
"Allerley schryben und Messiven an M. Heinrichen Bullingern seligen gethan."

<nr>5392</nr>
<ae>Johannes Haller an Bullinger.</ae>
Bern, 21. November 157[2].
Zürich StA, E II 370a, 470. / Orig.(Aut.)
S.   Literas pietatis tuae hodie per huncce vestrum
accepimus et statim eas,
quae d. St[eigero] debebantur, misi illi in senatum et illum
horum quoque
submonui, quae in meis continebantur. Is senatui ea, quae
ipsi visa sunt
proposuit. Senatus ad vestros scribit rursus; non autem
videtur nostris
consultum esse, ut urbes in Aroviam convocentur, sed ut
communis ille conventus
indictus expectetur, legatis autem nihil aliud committatur,
nisi ut audiant et,
quae audierint, ad suos referant. Inde alia comitia fore
indicenda et rem
protrahendam aliquousque; interea multa alia posse cognosci,
quę fortassis
adhuc sunt incognita.  Quid illi proposituri sint, heri ad
te per alium
cursorem, qui Geneva redit, perscripsi. Monet autem dominus
consul, ut saltem
apud Scaphusianos efficiatis, ut hoc idem respondeant;
nostros apud Basilienses
effecturos, ut eiusdem sint sententię. Interea se parant
nostri accurate, qua
de re ad fratrem paucula scripsi, quę tamen non nollem
omnibus esse nota. Si
modo accederet resipiscentia maior et preces ardentiores,
bene adhuc sperarem de bonitate domini.
In Gallia audimus inter nobilitatem magnas esse simultates
et odia, etiam inter
papistas. Quid si Abimelech et Sichimitae contra se ipsos
commoverentur? Cum
Beza nihil adhuc agendum esse censeo, ne ille bonis viris, a
quibus haec habeo,
noceat; nocet etiam ille sibi et suis plurimum his
sermonibus, ut nostri ad
contr[ibuendum] multo sint difficiliores.
De reliquis scripsi heri et [alia] quaedam hodie ad fratrem.
Salutant te vicissim am[ici et] fratres omnes, praesertim
Steigerus, cuius quasi hac in [re] ad te sum amanuensis.
Bernae  21. novembris 157[2].
I[ohannes] H]allerus', totus tuus.
Scriptum ex bulla iubilaei excerptum remitto; habemus enim
ipsius exemplar integrum.
Lieber herr gfatter, ich schick üch hie dise orhennen oder
berghuͦn zum guͦten
jar. Ich sölt mich wol in vil wäg danckbar gegen üch
erzeigen; so weiß ich nitt
womitt. Ir wellind uff dißmal also verguͦt han. Dem
h[erren]St[eiger] ist sin wyn noch nitt kon; ich hoff, er
werd
aber das best thuͦn; darzuͦ wil ich helffen, als vast
ich mag.
Gruͤßend mir den alten m. Trüben und sinen sun, üweren
tochterman, et reliquos tuos omnes.
Clarissimo viro d. Heinrycho Bullingero, Tigurinae ecclesiae
fidelissimo
pastori, domino suo honorando et compatri charissimo.
M. Heinrych Bullingern zuͦ Zürich.

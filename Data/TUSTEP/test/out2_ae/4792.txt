<nr>4792</nr>
<ae>Friedrich von Salis an Bullinger.</ae>
Chur, 22. Juni 1568.
Zürich StA, E II  A 248.2.
Gr. III, S. 98f. [R].
Er dankt für einen Brief Bullingers, aus dem er ersehen,
dass sich dieser mit den Seinen wohl befindet. "De novis
vero Galliae rebus quae scripsisti, intellexi. Indoleo autem
opulenti regni vices adeo perversas . . . . .   Postquam
autem ultimas meas ad te dedi, hoc novi evenit, prout
sequitur: Celebrata fuit Zutzii (locus is est in nostra
valle Engadinae Superioris, in qua ego versor) synodus a
nostrae religionis ministris. Cum itaque domum
reverterentur, quidam Franciscus Cellarius, vir aetatis
integrae ac animi imperterriti quique proinde prae caeteris
Morben[n]ii, ubi magis evangelica doctrina impugnatur quam
alibi in tota Rhaetia nostra, ausus fuit evangelium
profiteri, is inquam, cum e finibus Claven[n]ensis ditionis
in Trahonae territorium esset descensurus, captus fuit a
nonnullis, qui illi insidias struxerant, et Mediolanum
(prout nunc comperimus) abductus et inquisitori malignae
pravitatis designatus est etc. Sane hoc facinus detestandum
et plus satis hostile et violentum nostris regionibus
displicuit maxime, atque adeo saevitum foret in nonnullos
monachos Morben[n]ienses, qui facti complices esse censentur
(quamvis pro certo non constet), nisi seniorem consilio
populi impetus fuisset sedatus. Est itaque decretum insignem
legationem Mediolanum esse mittendam, quae reposcat
detentum, suntque electi gener meus dominus Baptista a
Salis, lantrichterius et landtamanius. Qui tres confestim se
itineri accingent, prout ipsis est commissum. Interea iussi
sunt officiales a monachis vadimonium accipere, ne se sub
acri pena absentent. Expectamus itaque, quid ea nostra
legatio responsi feret. Quodsi captivum non restituent,
utique inquietiores nostrates futuros vereor." Er verspricht
weitere Mitteilungen nach Rückkehr der Gesandten.
Churiae Rhaetorum, sub mediam noctem, die 22. iunii 1568.
(P.S.)  "Est autem in hisce comitiis conclusum, ut, si
captivus ille nostris legatis non dedatur, quod, simulatque
redierint, convocent dietam generalem totius Rhaetiae."

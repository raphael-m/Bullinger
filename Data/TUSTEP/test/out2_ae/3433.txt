<nr>3433</nr>
<ae>Bullinger an Johannes Calvin</ae>
Zürich, 16. Oktober 1560.
<vo>Zürich StA, E II 342a, 384. / Orig.
(Aut.)
Ep.Calv. 3262 (XVIII, 221f)
S. D. Deferbuit rumor et consultatio de mille viris in Galliam ad custodiam corporis regii abducendis.
Nihil aliud auditur quam de Claronensibus.
Finitis enim in Eremo comitiis visum est amplissimo magistratui nostro delectum facere. 12. ergo octobris duo signa sunt ordinata vexillum urbis, cui addita duo millia virorum, labarum item vel panda, cui coniungentur 4000 viri [korr.
aus virorum) Omnes itaque se parant.
Fiunt haec non ad inferendam vim vel Quinquepagicis vel ullis aliis, sed ad
repellendam vim cum a sociis tum a nobis ipsis.
Orandus vero dominus, ut Claronensibus evangelium Christi profitentibus animum addat, metum adimat, ne minis territi facultatisque suae amantes nimium faciant, quod minime decet, hoc est compositionem aliquam recipiant parum synceram et piam.
Laboramus hic, quantum possumus in consolandis et confirmandis illis.
Orate dominum, ne deficiant; valde sumus eam ob rem solliciti.
Interim admirabilis est totius populi nostri consensio et voluntas prompta.
Dominus deus exercituum<f1>Gott Zebaoth (vgl. Otto ^#/+Eißfeldt,^#/- in: RGG VI 1875f).<fe> confirmet nos in eo, quod ipsi placet, convertat autem Quinquepagicos clementer ad Christum dominum aut impletam tandem mensuram avertat, non autem effundat iram suam in nos, sed pro misericordia sua magna conservet nos! Non arbitror nunc in orbe vivere infensiores evangelio Christi, quam sunt Quinquepagici, et habent apud se legatum pontificium, qui mentes ipsorum alioqui exacerbatas reddit exacerbatiores; episcopus is est Comensis Antonius Foxus, nomine et re vulpes.
Dominus dissipet consilium Achitophelis!
Vale et commendatos nos habete in precibus vestris.
Salutant te et symmystas tuos omnes fratres et symmystae nostri.
Tiguri  16. octobris anno domini 1560.
Si quid habes a charissimo fratre nostro Beza, communica, obsecro, aut si quid aliud accipis memoratu dignum ex Gallia.
Pro libellis missis maximas ago gratias.
                                                     Bullingerus tuus.
Clarissimo viro d.
Ioanni Calvino, Genevensis ecclesiae pastori vigilantissimo, domino suo colendo et fratri charissimo.
^$Genff.

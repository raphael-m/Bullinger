<nr>3665</nr>
<ae>Bullinger an Johannes Calvin</ae>
Zürich, 23. Oktober 1561.
<vo>Zürich StA, E II 342a, 414. / Orig.
(Aut.)
Ep.Calv. 3583 (XIX, 72f)
S. D. Non licuit rescribere per syndicum vestrum, virum sane ornatissimum, quia detinebar adhuc negotiis nostrae synodi; quinimo cogor etiam nunc esse brevior.
Verum conducit hoc tibi occupatiori utilioribus rebus quam prolixis meis legendis literis.
Exemplar literarum Bezae accepi et pro eo ingentes ago gratias, maximas vero deo nostro gratias ago pro singulari sua gratia, qua dignatur Galliam.
Intelligis ex illis actionibus, quid moliantur crassi illi Lutherani et quousque provexerint in Gallia
suam illam Augustanam confessionem, quam cum papistae ferre possint, qualis sit, apparet.
Non frustra nuper me copiosius ea de re scripsisse deprehendis.
Audiuntur adhuc Thrasonum voces: "Brevi recipietur nostra confessio in Gallia, eiicietur Calvinismus."  Proinde vigilandum arbitror.
Qua de re scripsi ad d.
Martyrem.
Video perversos illos homines malle cum papistis hac in c[ausa] facere quam nobiscum.
Narrationem istam d.
Bezae communicavi d.
Blaurero, communicabo et cum Hallero.
Pro exemplaribus eorum, quae misisti in Poloniam ago gratias ac ea hic remitto.
In eandem sententiam scripsi et ego ac gaudeo ex uno spiritu eadem nos loqui; prolixius tamen principi exposui, quae hic egerit Blandrata et quam turpiter contra me mentitus sit apud principem.
Cum autem existimem Balduinum, licet librum eius non viderim, artificem esse religionis aut fidei Samaritanae, operae precium fecisse te iudico,
qui detexeris eius artes pessimas.
Fortassis utuntur* [... utentur ....) hoc homine in obtrudenda sua confessione Augustana.
Dominus confirmet robur tuum, ut diu utilibus scriptionibus prodesse possis ecclesiae! Oremus sedulo dominum, ut benedicat rebus Galliae et infringat consilium Achitophelis.
Datus est nobis superioribus diebus vicinus omnium pessimus cardinalis Empsensis factus Constantiensis episcopus.
Hic exercebit nos abunde.
Foederati nostri heri demum ingressi sunt iuridicam
actionem cum Claronensibus; fortassis extorquebuntur se ex illa aut abrumpent eam pro sua libidine.
Si intellexero legatos principis Sabaudię vel in illis comitiis vel hic aliquid moliri etc., non ignorabis; mature significabo.
Bene vale.
Dominus servet te nobis diu incolumem.
Saluta symmystas et fratres, imprimis d.
Rosetum, d.
Budaeum et Jonvilleum, Badium, Normandium et Crispinum.
Tiguri  23. octobris 1561.  Salutant te symmystae et fratres mei.
                                                   Tuus ex animo Bullingerus.
Clarissimo viro d.
Ioanni Calvino, Genevensis ecclesiae fidelissimo pastori, domino suo colendo et fratri longe charissimo.
^$Genff.

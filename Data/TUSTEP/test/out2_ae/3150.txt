<nr>3150</nr>
<ae>Johannes Fabricius an Bullinger</ae>
<od>
(zu 24. Juli 1559).
<vo>ZÃ¼rich StA, E II 375, 539. / Orig.
(Aut.)
S. Die martis mane, cum iam honestus hic et pius vir in procinctu esset, haec d.
orator: Nunc primum omnia Constantinopoli ad se diserte esse perscripta de conflictu duorum filiorum imperatoris Turcici.
Cecidisse hominum numero triginta millia aut amplius; superiorem factum Selimum, cuius partes tuetur parens.
Baiasetum esse in fuga, cogitare aut in Persidem aut Aegyptum.
Imperatorem misisse multa millia equitum, qui ex fuga retrahant caputque eius ad parentem perferant, vix tamen hoc futurum,
nisi pater ipse persequatur; timent enim, ne parentis ira sedata eum facile poeniteat et culpa in se redundet.
Ad legatum perscribitur Heinrychum morientem filium iuramento obstrinxisse, ut veterem et avitam religionem conservet Philippumque, Hispaniarum regem, observet, eiusque rei filium Franciscum dedisse chyrographum, quod, ut existimatur, sit penes Philippum.
Classis paratur contra Tripolim.
Nihil his festinantius.
Vale.
                                                            Fabritius.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum colendo.

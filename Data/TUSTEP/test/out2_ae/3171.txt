<nr>3171</nr>
<ae>Gereon Sailer an Bullinger</ae>
<od>
Augsburg, 25. August 1559.
<vo>Zürich StA, E II 356, 1035. / Orig.
(Aut.)
S. Comitia nostra, deo gloria, coronidem acceperunt, necdum aliud agitur, quam quod hactenus actum est.
Nostri protestantur se non unguem latum a confessione Augustana decessuros, catholici hoc idem agunt se non pili facere nostram protestationem; apud eos enim pluris esse ecclesiam quam nostrum pseudoevangelium.
Cęsar utranque partem fovet, et quia utriusque auxiliis eget, utranque partem suo sensu abundare permittit.
Numerantur pro muniendis locis Turcę finitimis in triennis 500 000 aurei,
ducitur Caesari debitaeque aliqui status nondum solverunt, ea faciunt 300 000 aureorum.
Pax inter Christum et Belial, ne alter alterius membra lędat, sancita et multa severitate stabilita sub magnis poenis transgressoribus infligenda.
Hic habes comitiorum prologum, fabulam et catastrophen.
Mitto ad te Staphili libellum amarulentissimum.
Philippum vires deficiunt et confutationi Staphylorum nugis non sufficiunt; triumphat ille superintendens Bavaricus, etiam missus in Silesiam.
Quid inter aurigandum, ut ita loquar, in Silesiam ei contigit, imposita scheda declarat.
Valde, valde timeo, ne nostra securitate et socordia et adversariorum austutia et diligentia perdamur.
Nostri hic concionatores intra męnia in utranque sopiti aurem in celebrandis quottidianis conviviis et
muliercularum stultis in eos pręconiis et acclamationibus occupantur intra parietes privatos altum dormitantes somnum se belle functos suis officiis putant, si in hebdomada semel concionentur.
Vale, mi Bullingere, et saluta Gesnerum atque ceteros amicos*. [od.omnes)
Augustę cursim 25. augusti anno etc. 59.
                                                                      G[ereon] t[uus].
[von Raphael Sailer geschr.:] Praestantissimo viro d.
Henrico Bullingero, divini verbi pastori fidelissimo, domino et amico incomparabili.
^$Tiguri.

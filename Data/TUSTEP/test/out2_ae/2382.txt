<nr>2382</nr>
<ae>John Ponet an Bullinger</ae>
<od>Straßburg, 14. April 1556</od>
<vo>Autograph: Zürich StA, E II 356 (?), 2296f.
(Siegel...)</vo>
<dr>Zur. lett. III, S. 115ff.; Ep. Tig. III, S. 75f.<dr>
<re> </re>
<tx>Multae a nobis exulibus habendae sunt Domino Deo gratiae,
clarissime domine Bullingere, quod te talem ecclesiasten
ecclesię suę in seculo isto tam luctuoso prefecerit. Videmus
enim te eum esse, qui isthinc afflictis membris Christi et velis
omnem, et possis plurimam, consolationem afferre. Quam autem
Anglos reliquos tibi merita in eos tua devinxerunt, mente quam
calamo malo complecti, ne, dum officia quę tua in eos fuerunt
longe maxima exponere contendam, nimirum videar vel eorum
magnitudinem obscurare dicendo, vel leviter tractando imminuere
dignitatem. Ut auem de me dicam, exule scilicet et multiplici
cruce Domini oppresso, quantum me tua consolatione juveris, nec
tacere possum nec gratias agere pro rei dignitate. Dixit sępe
salutes tuo nomine mihi D. Burcherus, dixerunt etiam alii.
Chęcus item meus ostendit salutes mihi ex tuis ad eum literis,
ostendit in suis Samsonus etiam; in quibus ex tuo calamo legi de
me multa mihi charissima. Vidi enim ibi dolorem tuum et
vehementem animi cruciatum pro universo grege Christi. Vidi enim
ibi dolorem tuum et vehementem animi cruciatum pro universo
grege Chrsiti. Vidi autem una insignem benevolentiae et studii
erga me tui testificationem Sustulit fateor mihi Dominus Deus
omnia, quę omnia erant certe amplissima; at quidni poterat? Qui
dedit, sustulit. At quid? mundana, terrena, caduca; largiturus,
spero, imo non dubito, cęlestia ac nunquam intermoritura.
Exilium quid est? res certe sola imaginatione acerba, modo adsit
unde vivas. Scio virgam esse Domini: quam tamen leni ac paterno
affectu mecum agat, vel ex hoc libenter disco, quod consolatores
adhibeat Bullingerum, Melancthonem, Martyrem, ac id genus,
pręclarissima ecclesiae suae lumina. Foelix Sareptana, quae
benignitatem Dei senserat e consolatione Heliae: infoelices(?)
et indignissimi leprosi, qui unicum solatium suum Christum non
sunt amplexi. Quandoquidem autem visum est Deo meo te, talem
Heliam, ut mihi in cruce adsis, excitare; scribo hęc ad te, non
tam ut gratias tibi agam, quod tanta tamque vere Christiana te
tangat mei cura (etsi illę quoque a me tibi inprimis debentur),
quam ut tibi identidem indicarem, et summam me ex illis tuis ad
amicos meos de me literis cepisse voluptatem, et ob eas
agnoscere me tibi perpetuo obligatissimum.
^$Jussit me hinc abiens Antwerpiam Chęcus meus suo tibi nomine
salutem dicere: dixit etiam audivisse se Ignatium Gręcum
typographo cuidam Tigurino traditum esse excudendum: id si ita
est, patere me queso eam tibi exhibere molestiam, ut locum mihi
ex epistola ad Philadelphenses de Pauli et apostolorum conjugio
cures describi. Est mihi jam de ea re negocium cum papista longe
impudentissimo. Impedior verecundia ne verbis pluribus te de hac
re rogem. Scias tamen me huc necessitate quadam adductum: non
enim aliam rationem assequendi quod volo potui invenire. Quoties
autem considero qualis sit in ore omnium Bullingerus, presagit
animus non futurum hoc tibi qualecunque onus ingratum Ignosce,
queso, audaciae. Ignosce etiam tumultuanti calamo. Vale, et me,
queso, in numerum tuorum ascribas.
^$Argentinę, 14. Aprilis, 1556.
^$Tuus totus,
^$Joannes Ponetus, Anglus, Wintoniensis quondam episcopus.
<lz>[Adresse ...]:Eruditione ac pietate clarissimo viro D.
H[enrico] Bullingero, Tigurinę ecclesiae pastori vigilantissimo
(Darunter v. Bull.s Hd. "D. Joan Ponetus, Wintoniensis
episcopus, eaul April 1556??)

<nr>0863</nr>
<ae>Johannes Gast an Bullinger</ae>
Basel, 18. August 1550.
Zürich StA, E II 366, 200. / Orig.(Aut.)
S. in domino. Mitto ad te Glareanum de asse. Quid in eo
libello praest[it]erit,
facile poteris iudicare; liber est parvus, sed magni pretii;
vendit enim illum
pro 3 bazionibus Constantiensibus. Mandatum Caesaris
fortassis vidisti, quod
post se reliquit, in quo nostram doctrinam omnino
reprehendit et reiicit. Paffi
Argentinę triumphant;  quidam, qui parum* (*a.R.: potu?)
certarunt cum
pfaffis, in vincula coniecti. Dominus mirabilia operabitur
brevi contra nostros
cogitatus et consilia; illius est opus, quod et perficiet
mirabili modo et non
permittet absque dubio suum regnum pessundari ab istis
nebulonibus. Turca
cervicibus nostris imminet et damnum ingens inferet absque
dubio. Mauritius armat suam nobilitatem et ....
.....tur ad conventum in Torgauw; vult aliquid moliri contra
Magdeburgenses et
cogitat specimen dare, quod id promisit Caesari, antequam
electoris dignitatem
assumeret; nobiles habet inobedientes, quos persuadere miris
artibus conatur.
Vale aeternum. Basileę 1550.  18. augusti.
Tuus Gastius ex animo, raptim.
Wienna recepit Hispanum militem in subsidium; divites
fugiunt et sua secum
ferunt. Brevi plura de Nausea, episcopo Wienennsi, qui ad
nos venturus est, quem excipient pontificentissimum.
Vigilantissimo pastori Tigurinę ecclesiae d. Heinrycho
Bullingero, amico suo
charissimo.
                              Zurich.

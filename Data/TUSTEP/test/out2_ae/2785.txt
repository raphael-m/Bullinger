<nr>2785</nr>
<ae>Bullinger an Hieronymus Kranz</ae>
Zürich, 20. Oktober 1557.
Zürich StA, E II 342a, 380b.
/ Aut.Kopie.
S. Acerbissimas et longe alias mihi literas, charissime frater Hieronyme, scripsisti, quam a sene et a iuvenilibus affectibus defecato expectavissem.
Debacharis in Ulmium, cum ille neque in te neque in fratres peccasse videatur.
Certe apud me tui nunquam nisi honorificam mentionem fecit.
Scio autem, quid fiat, cum animi disiunguntur, opera linguarum immoderata adiungit se Sathanas et scintillas futuri incendii excitat neque desinit, donec in immensum excrescat incendium.
Hortor ergo te, mi
frater, ut memineris Paulinae illius, apostolicae inquam, sententiae: Irascimini, et nolite peccare; sol ne occidat super iram vestram neque detis locum diabolo." Nosco te hic aliquid humanum passum.
Redito ad animum (amicum?) et complectere in domino nostro.
Plura intelliges ex fideli ministro Steckburanae ecclesiae, fratre charo, et ex literis publicis.
Amo te, mi Hieronyme, et te una cum tuis in Christo optime valere opto.
Tiguri 20. octobris 1557.
Bullingerus tuus.
Amatissimo viro d. Hieronymo Krantzio, domino et fratri colendissimo et charissimo suo.
^$Dießenhoven.

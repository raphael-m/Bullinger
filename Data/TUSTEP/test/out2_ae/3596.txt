<nr>3596</nr>
<ae>Mathieu Coignet an Bullinger</ae>
<od>
Solothurn, 11. Juni [1561].
<vo>Zürich StA, E II 368, 443. / Orig.
(Aut.)
S. Tuas accepi literas scriptas 4. huius mensis, fuitque iucundissimum videre te confirmatum et sanum esse atque mea recepisse literas.
Ex Gallia scribunt die Iovis ultima civem unum, cum in pompa ferretur Lugduni sacramentum, abiecisse in terram et dixisse sacerdoti: "Tu impie exhibes ex massa adorandum factitium deum", tumque a vulgo concitato a sacerdotibus fuere aliqui interfecti.
Suspicor idem accidisse aliis in locis.
Ex Hispania 21. maii scribitur urbem Cieuta, que pertinet ad regem
Luzitanie in Barbaria, obsessam esse a Moris; est ibi portus elegans.
Ducem Brunsvicensem profectum ab aula Philippi, ne eo absente sua quis invaderet, atque ita fuisse tractatum in Hispania, ut contentus non sit.
Seville infinitos captos religionis ergo nec carceres sufficere et plures esse in omnibus locis maritimis.
20. maii Toledo discessit Philippus, petit Arenchoys et Madry; creditores omnes male tractat offerens illis loco sexdecim solum quinque et incertissima.
Opus erit me offerre et
obsignare decem pro centum, nec deerunt, qui conquerantur et sibi fieri iniuriam putent, quod de preda aliquid decedat.
Maior pars pecunie, quę Helvetiis promissa a me est, hoc mense hic pręsens erit, poteroque Gręca fide agere cum oculatis manibus.
Salutabis amicos omnes.
Filius agit gratias de Germanico libello.
Bene vale.
Solud[uri] 11. iunii.
                                                     Tuus ex animo Coignetius
(v.a.Hd.)  An herren Heinrichen Bullinger  Zürich.
^$Zürich.
 -  Anfrage von U. Gäbler und E........ Meier an Prof.
Gisell in Barcelona vom 5. Nov. 1978 blieb unbeantwortet (wegen Philipps II. Reise von Toledo nach Madrid).

<nr>2456</nr>
<ae>Josua Keßler an Bullinger</ae>
<od>St. Gallen, 20. August 1556</od>
<vo>Autograph: Zürich StA, E II 351, 224.
(Siegel...)</vo>
<dr> <dr>
<re> </re>
<tx>S. Barptolomeus Stekius, affinis meus, has abs tuo filio ad
me literas misit tibi primo nuntio perferendas. Quas bono huic
viro, qui Ioannis Widenhuberini piae memoriae filiae nuptiis
apud nos interfuit, certo quasi tabellario commendavi, et
pollicetur interim, si quid tuo filio vel pecuniarum vel
literarum vel aliarum rerum mittere habueris, et certis semper
nuntiis et primo quoque tempore ad eum perferri se
diligentissime curaturum. Qua enim in re et tibi tuisque
inservire et gratiam facere et affinis meus et ego poterimus,
habebis nos semper paratissimos. Rogo autem, si quid novi vel ex
Gallia vel Anglia vel aliis ex locis ad te perscribatur, quod me
scire dignum existimaveris, me quoque facias certiorem, id quod
et me facturum benevole repromitto.
^$Vale.
^$Raptim Sangalli 13. calendas septembris anno salutis 1556.
^$Tuus ex animo Iosueus Kesslerus, Sangallensium <gr> </gr>.
<lz>[Adresse ...]: Doctrina et pietate praestantissimo viro
domino Heinricho Bullingero, amplissimae Tigurinae ecclesiae
antistiti, domino et amico suo omni observatione colendissimo.

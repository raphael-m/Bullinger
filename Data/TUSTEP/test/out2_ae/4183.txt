<nr>4183</nr>
<ae>Johannes Fabricius an Bullinger</ae>
Chur, 24. Juli 1564.
Zürich StA, E II 375, 744b.
/ Orig.
(Aut.)
Gr.
II, 521 R.
S. Nunciavit mihi affinis meus (reverende in Christo pater) tuis verbis res in Gallia recte se habere; scripsit idem d.
legatus, d.
de Bellieure.
Id mihi
periucundum fuit audire.
Heri tandem nactus sum integra concilii Tridentini; etsi autem invitus dimitto, tamen tibi mitto; si habes iam ante, aliquando remitte;
sin minus retine, cura tamen, ut Froscoverus aliquot exemplaria Francoforto advehat, ut inde reparare possim.
Exierunt praeterea Venetiis disputationes
adversarii mei Hispani, cuius hic titulum mitto, sed liber integer ad me non venit, quod pessime me habet; desiderantur enim quaedam folia.
Est additus libellus
de traditionibus.
Itaque monendus erat Froscoverus, ut haec quoque exemplaria pro amicis afferat.
An rediturus sit Philippi legatus, prout constanter ferebatur,
dubito; nihil hic certi affirmare possum.
Cardinalis Madrucius<f1>Cristoforo oder Ludovico Madruzzo.<fe> Roma cum mala pontificis gratia discessisse fertur; sic Balingketus Tridenti audivit, tamen causa
offensae in tam parva mora resciri nondum potuit.
Hannibalis miles versatur in agro Cremonensi; conscribitur quoque in agro Mediolanensi miles.
Sic Balingketus
affirmat.
Das ein fändli lyt noch zuͦ Rovere 2 myl under Drient, daa ettliche der obersten gefangen.
Zuͦ Hall im Ynthal stirbt es redlich.
Das waßer hett
hin und wider in Italia großen schaden gethon.
Novi praeterea nihil habemus.
Italia nobis clausa est propter pestem; itaque Balingketus affirmat caseos illos,
quos petit d.d.
Erastus, nunc comparari non posse.
Si tu prior ad d.d.
Erastum scribis, eum de hoc toto edoce.
Vale, reverende in Christo pater, cum tuis omnibus quam felicissime et diutissime.
Si scribis, adde more solito collegae salutem, ne per me suspicetur sua elata
esse; sinam, ut ipse se prodat suo tempore.
Vale.
Curię  24. iulii anno 1564.
T[uus] Fabricius.
F litera redundabat et in caeteris desiderabantur quaedam; itaque mitto tibi hoc folium, ut habeas gustum et videas qua litera excusa; noli remittere; non opus
habeo.
Amplissimo viro d.
Heinrycho Bullingero, domino suo et in Christo patri reverendo.
                                                       Tiguri.
Zurich.
Zürich StA, E II 375, 745.   Hiezu ein Blatt:
Disputationes adversus protestationem triginta quatuor haereticorum Augustanae confessionis  habita a Gasparo Cardillo, Villalpandaeo, Hispano Segobiensi,
doctore theologo, pro sacra oecumenica synodo Tridentina.
Simul etiam redditur ratio multorum, quae in eadem sacra synodo contigerunt.
Ad illustrissimum
reverendum dominum Carolum Borromaeum, S.R.E. presbyterum cardinalem.
Cum privilegio Venetiis apud Donatum Bertellum 1564.
Sunt disputationes 9, quarum titulos, si vis, alias mittam.
Haeretici, qui partim exprofesso, partim obiter a nobis confutantur in his disputationibus:
Triginta quatuor protestantes, superintendentes Heydelbergae, Luther, Melanchton, Fabricius Montanus, Vergerius, Wiclefus, Ussus, Pragensis, Nicolaus Gallus,
Ochinus, Petrus Martyr, Stancar, Zvinglius, Svenchfeldius, Brentius, Pomeranus, Bullingerus, Pellicanus, Calvinus, Sleydanus, Dorpius, Capito, Bucerus,
Monhemus, Confessio Augustana, Urbanus Rhegius
Prefatur in hunc libro primo ipse author, deinde Iacobus Gibertus, episcopus Aliphanus.
Hic authorem miris laudibus effert, ut praecipuum Lutheromastyga.
Appellat me religionis pontificiae desertorem et transfugam, quasi vero unquam illarum partium fuerim, qui transfugerim.

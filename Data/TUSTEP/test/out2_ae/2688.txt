<nr>2688</nr>
<ae>Gereon Sailer an Bullinger</ae>
<od>
(Augsburg), 10. August 1557.
Zürich StA, E II 356, 1025.
S. Doleo vices meas, doctissime et charissime Bullingere, quod propter intempestivas et ingentes negotiorum undas non licuit facere, quod valde optabam; peregre enim profecturo cras necessum fuit ex multis per totum triduum ut me labyrinthis extricarem.
Quare vestros pro more meo non licuit excipere, non circumducere et spectanda prebere future nostrę urbis horrenda diviciarum et lauticiarum monstra.
Rogo igitur, ut apud optimos viros me excuses
et idem etiam Gesnero dicas.
Proinde non licuit, ut tibi, quod volui, ex multis vel aliquid significarem; resarciam hoc peccatum proximo tabellario.
Filius tuus honeste et pie vivit.
Ostium apud me, tuus in me amor et filii honestissima conversatio, filio omni hora est apertum; eum ultro currentem ad omnia honestatis fastigia calcar addere non cessabo.
Hoc te celare non possum, quod brevi futura sit Gesneri ad tolerabiles labores vocatio.
Quare consilium est, ut, si vobis vir ille sit honori et utilitati, ut credo eum esse utilissimum, ut eum ita tractetis, ne vobis ereptus desideretur, neque grave est, si idem Gesnero dicas.
Dixissem hoc
ipsum vestris, si Fuggeri et mea ad abitum adornatio non impedissent.
Vix credere potestis, quam me Gvalteri nostri literę exhilerarint.
Ambio eius amicitiam et probe memini eum mihi visum Ratisponę, sed principis mei importuna negocia, que humeris meis rebus tantis imp............, non admittebant futurę consuetudinis iacere fundamenta.
Non licuit cum scribere ad eum; sed posthac creberrimas dabo Gesner literas.
Rogo, ut ad filium meum Raphaelem scribat; mire enim ei placuit, cum Tyguri esset.
Filii res ut habent, ex Petro nostro cognovisti; hunc, ut reditum
brevi paret, adhortare.
Gesnero dicas me ex eius ędibus piscem magnum recepisse, sed ut ipse oculos tantum et non ventrem pavit, ita ego spectaculum hoc ut remittam curabo; utinam liceret ad v(os) voluptatis et refectionis gratia pisces Bavaricos pingues et in deliciis principum habitos remittere et tale quippiam ex Tygurino lacu accipere; sed operam (dabo), quod prestari poterit.
Hodie comitia Landsbergensia celebrari coepta sunt; Bambergensis, Herbipolensis et Nurnberga per suos illuc profecti nuptias vel ad minus sponsalicia cum illo Bavarico scorto, foedus intelligo Landspergium, contrahere cupientes.
Circulus, ut vocant, Svevicus Ulme comitia celebrat.
Puto dei gratia fieri posse, ut militum congregatio, que iam aliquot annis ad faciendum delectum cum magno Germanię periculo fuit impune, prohibeatur.
Polwiler namque circa circum Hercyniam sylvam militem conscribit, sed ad Anglię regem exercitus duos et 1000 equites ducturum protulit; interim nemo novit, quorsum hec ........ putida tendant.
Inter Pfaltzgravios, Clevensem, Hessum, Wirtenbergensem et Badensem foedus pactum cum magno
religionis emolumento spero.
Rex Ferdinandus Turcam propulsavit suo more, neque gri auditur de ulteriore expeditione.
Pecunia imperii spero frustra ambitur, quia dominus his opus habet.
Quidam doctor Iacob Andreę libellum divulgasse dicitur de reconcilianda sacramentaria concordia.
A multis laudatur, a me nondum lectus.
Turca vivit et quidem melius, quam nobis prosit.
Rex Ferdinandus ovile expurgavit, oves tamen nullas nisi paucas quasdam sine vellere reperit.
De Wormatiensi colloquio nihil ausim asseverare.
Literę ad bibliopolam Viennensem<f1>Raphael Hofhalter.<fge> certo perferentur.
Recte facis, quod filium ex hac malorum Lerna evocas.
Vale.
Ocyssime 10. augusti anno domini 57.
G[ereon] tuus.
D. Hainricho Bullingero, theologo eximio et amico charissimo.

<nr>3170</nr>
<ae>Matthieu Coignet an Bullinger</ae>
<od>
Solothurn, 25. August (1559).
<vo>Zürich StA, E II 368, 423. / Orig.
(Aut.)
S. Tuas recepi literas scriptas 14. huius mensis.
Legatos ducis Sabaudie hac transeuntes non vidi.
Ex iis puto te intellexisse, quid constituerint petere ab Helvetiis; si omnia ad legitimum iudicium referant, non difficile transigentur controversie omnes inter bonos et prudentes.
Certum est imperatorem obtinuisse quinquies centena milia florenorum; sed petit, ut se omnes obligent in solidum et unus pro alio, quod difficillime concedent.
Catastrophe ea esse debebat 20. huius mensis.
Contribuuntur
centum millia contra Moscovitam, ad quem mittitur legatio.
Composuit Augustus controversiam motam inter Palatinum et Bavarum illorum instrumentis exustis.
Scriptum tuum misi etiam Gallice versum et tam Latinum quam Gallicum optime pictum; quantum profecerit posthac intelligemus, ubi se obtulerit occasio et tempus commodum.
Quoniam optas, ut meas nęnias tibi communicem, Fulgono mitto, ut tibi interpretetur; nam si fuisset ocium vertissem utcumque; eis nondum supremum manu apposui ocium expectans.
Eis addere aut diminuere poteris, que videbuntur; nam
iudicium tuum ea in re valde desidero, ante quam amicis communicem.
Constitueram ad te mittere, ubi abundarem ocio, et recognovissem; sed pro tua humanitate et amicitia excusabis omnia.
Que de Anglia et Scotia scribis, verissima esse ab aliis accepi; nullos puto esse motus aut defectiones in Gallia, neque primates a quietis consiliis sunt alieni.
Orandus est deus, ut omnia ad gloriam nominis sui convertat et ad suorum salutem et verbi sui propagationem.
Quid a vestris obtinuerint Sabaudi, cupio
intelligere. Salutabis d. Martirem et d. Galterum et amicos.
Bene vale.
Sol[uturi] 25. augusti.
Basilienses iudicarunt contra Bernates in favorem Genevensium.
Philippus Hispaniam petiit.
                                                      Tuus ex animo si suus.
[Von a.Hd.:] Domino Henrico Bullingero, ecclesiae Tigurinae pastori vigilantissimo.

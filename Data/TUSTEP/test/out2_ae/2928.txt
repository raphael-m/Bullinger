<nr>2928</nr>
<ae>Johannes Haller an Bullinger</ae>
<od>Bern, 12. April 1558.
<vo>Zürich StA, E II 370, 253. 248 (Adr.) / Orig.
(Aut.)
S. Cur tamdiu nihil ad te scripserim, honorande domine compater, puto te ex illis, quas ad fratrem nuper scripsi, literis cognovisse.
Visitavit me dominus afflictione magna et inaestimabili; charissimam enim mihi vitae meae consortem post morbum satis diutinum et gravem abstulit meque cum novem liberis matre sua orbatis in magnis doloribus reliquit.
Quanta haec sit afflictio nostra, non cogitari, nedum scribi potest.
Dominum oro, ut dolores meos mihi leniat, patientiam conferat et iram suam a
nobis avertat.
Te quoque, ut pro me ores dominum, precor; quantumvis enim dolores meos moderatione christiana frangere et vincere coner, reciprocis tamen et subinde redeuntibus tentationum et dolorum procellis tantumnon obruor, pręsertim quoties tot tamque parvulos inspicio liberos eorumque considero sortem.
Obiit 28. martii, quo et quali morbo, frater referet, ad quem omnia fusius scripsi.
Res aliae ut nunc propter hosce dolores animum meum minus tangunt, ita minus quoque nunc a me perscribi possunt.
Beza rediit ante decem dies ex Francofurto.
Principes legationem communem pro captivis mittere dicit ad regem Gallorum.
De religione aut colloquio nihil actum dicit et paucos illic fuisse theologos.
Fuit illic quoque Funcklius, lingnariae artis<f1>"Kunst der Holzersparung".<fe> Chananaeus; ex illius relatione Blaurerus haec ad nos scribit: "Der nüw keiser hatt vil artickel schweeren müßen, under denen dise: das er
wytere krönung und confirmation vom bapst nitt begären.
Ouch ist kein ampt der mäß gehalten worden, item der eid gethon on bezügung der heiligen.
Item, das er die religion jederman fry laßen und derenhalb kein unruͦw in keinen wäg erwecken, item das er Metz, Costentz und ettlich mehr stett widerumb an das rych bringen welle.
Item, so wil man ein bständigen landßfriden haben durch und durch mitt vil anhangenden conditionibus.
Item, der Frantzos habe ein träffenliche püntnuß mitt dem Türgken
gemacht, darinn under anderem vergriffen, was si mitt einanderen gwünnend, sol das guͦt dem Frantzosen, die lüth aber dem Türgken zuͦgehören, daruff der Türgk groß irruptiones schon anfach.
Aber in kurtzem werde man diß alles eigenlich vernemmen und den Frantzosen, so er uff ernstlich ansuͦchen nitt abston wöll, für einen offenlichen fyend der christenheit declarieren.
Man sorget großer unruͦw.
Der bapst wirt schier* (fhür?) spüwen wider diße election deß keisers, sich vilicht auch dem
Frantzosen und Türgken anhengig machen." Haec Blaurerus.
Interea dum haec aguntur, nostri Sabaudi egregie contendunt, alii de praedestinatione, alii de descensu Christi ad inferos.
Quatuor ex istis a senatu ministri sunt abdicati.
Lausanenses urgent excommunicationem; noluerunt administrare sacramentum tempore huius paschatis, nisi illa concederetur ipsis.
Senatus rem suspendit in proximam septimanam.
Quid futurum sit, nescio.
Ita foris nobis sunt pugnae, intus terrores.
Dominus misereatur ecclesię suae.
Tu boni consule, quę afflictus tumultuarie
admodum scribo.
Salutem dic uxori et tuis omnibus, et orate pro nobis dominum.
Mater mea te salutat et rogat, ne aegre feras, quod te insalutato discesserit nuper, cum accersivi eam; paucis enim horis, postquam nuncius advenisset, inde discessit, ut nec suas res componere nec fere quenquam salutare potuerit.
Ea mihi nunc magno est solatio, quantumvis aegra sit et debilis.
Vale.
Bernę 12.aprilis 1558.
                                              Hallerus tuus.
Zofingensis quidam nostris afflictionibus alteram et maiorem quidem nostra hisce diebus addiderat spargens te obiisse diem.
Sed ea molestia frater me liberavit, dum ex illius literis, quas his diebus ad me misit, falsum hoc esse cognoscerem nullam huius rei ipso faciente mentionem.
Itaque domino ago gratias oroque eum, ut te nobis quam diutissime servet salvum et incolumem.
Exemplaria Decadum versarum a Froschouero meo nomine pete, quotquot volueris.
Ego fratrem iussi meo nomine unum exhibere d.
consuli Habio et unum quoque d.
a Cham.
Clarissimo viro d.
Heinrycho Bullingero, Tigurinae ecclesiae pastori fidelissimo, domino et compatri suo colendissimo.
Zu den Mitteilungen aus einem Brief von Blaurer ist von Bullingers Hand am Rand bemerkt: "Eadem ad me Blaurerus scribit addens, das Funckli dar kummen, eben alls der keysser die lähen geliehen; das hab er gesähen."

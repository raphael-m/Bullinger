<nr>4947</nr>
<ae>Tobias Egli an Bullinger.</ae>
Chur, 18. Oktober 1569.
Zürich StA, E II 376, 176. / Orig. (Aut.)
Gr. III, 168 R.
S. Accepi tuas literas tristitia plenas, colendissime
domine, et quidem iam ante papistae nostri id summe et
gloriose triumpharunt; ceu lupi enim inter nostras oves
concursitant exprobrantes: "Ubi deus vester, ubi admiraldus?
Erunt tandem, qui vos Lutheranos compescant." Non aliter
ovantes de victoria loquuntur, ac si ex ipsorum partibus ne
unus quidem occubuerit. Sed, ut scribis, temporis est ipsum
certissima filia verum, nec cogitant nostri se esse<gr>
katarmata</gr> regum iuxta illud:
Gallia dum premitur bello, laetatur Iberus,
Subrident Itali, spoliat Germanus, et audax
Occidit Helvetius, regum<gr>katarma</gr> iocosum.
[D.] Ruinella domi non est, sed frequens hoc tempore in
patria Tumiliasca. Proxime mira et plura scribam; sunt enim
quaedam, quae adhuc Venetiis contigerunt. Verissimum hoc
est, quod nuper de inquisitore in turba occiso scripsi.
Resalutant te omnes nostri, d.d. consules, d. Carolus, d.
Bonettus, d. Gantnerus,  d. Pontisella etc.
18. octobris 69.  Curiae.
D. Hallerum multum salvere iubeo.
T[uae] d[ominationis] subiectissimus Th[obias] Eg[linus].
Amplissimo viro d. m. H. Bullingero, ecclesię Tigurinae
antistiti primario, d. suo colendissimo.
Zürich an h. pfarrer zum Grossen Münster.

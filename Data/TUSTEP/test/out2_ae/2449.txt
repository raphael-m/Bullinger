<nr>2449</nr>
<ae>Valentin Paceus an Bullinger</ae>
<od>Leipzig, 10. August 1556</od>
<vo>Autograph: Zürich StA, E II 338, 1519.
(Siegel...)</vo>
<dr> <dr>
<re> </re>
<tx>S. P. Si vales cum tuis et nostris omnib[us] et publice pax
est reb[us], bene est. Nostrae quidem res veteri ac mediocri
statu sunt omneis. Dolui vehementer, quod te et molestia et
invaletudine, nonnulla tentatum proximis ad me literis
significabas; sed spero et convaluisse, et quicquid fuit
molestiarum, eiecisse ex animo penitus. Ita enim decet ac par
est te virum talem ac tantum liberum prorsus habere animum et
vacuum ab omnib[us] curis aliis tantumque reipublicae
christianę ac literariae, ut solitus es hactenus, servare te ac
dedere totum. Indignum enim esset prorsus cursum illum tuum et
lucubrationes utilissimas ulla re unquam impediri alia.
Rectissime enim apostoli sancti. Act. 6,[2]: <gr>...</gr>.
^$Et Christus ipse de suo cuiusque talento non minus graviter.
Sed quid ago? Ligna quasi in sylvam susve ut Minervam. Nihil
sicilicet aliud nisi ut pro meo erga te amore observantiaque
perpetua author tibi sim atque exhortator, ut ne latum quidem
unguem abduci te patiare ulla re unquam, ut dolori te dedas aut
a rectissimis studiis ad contentiones aut res minus utileis
aliquas deflectas. Utiliora magisque necessaria sunt, quib[us]
tu omnibus studiosis piisque et inservisti hactenus eximie et
inservire praeclare semper posthac poteris. Credo equidem pudere
quosdam iam nunc et poenitere, quod veluti flabella ac ceu
ungueis in ulcerib[us] illis publicis esse maluerint quam pro
sua mediocritate pacis, concordiae ac tranquillitatis
studiosiores. Et evanescet tandem tamen veluti fumus et pulvis,
quem proiicit ventus a facie terrae, omnis malicia <gr>...</gr>.
Quanquam, quod me attinet, libenter nec sine voluptate libellum
dono a te mihi missum perlegi [A. Rd. "pro quo gratias ago etiam
mi ...cas et .. immortales."] multisque aliis, quib[us]
gratissimus etiam fuit, in his regionibus, communicavi. Tamen
didactica via alia et historica multo omnibus esse utiliora
tibique gloriosiora ad omnem etiam posteritatem. Quae tamen a te
fuerint profecta, eo omnia et propter modestiam et propter
eruditionem pietatemque non possunt non esse gratissima. Quare
velim, impressori tuo id des negocii, ut omnium, quae posthac
aedideris, unum singulis nundinis aut alterum exemplar meis
sumtib[us] ad me semper per bibliopolas nostros mittat, quibus
ego satisfaciam statim, quamvis in animo habeam, quod aut unum
ex filiis meis his nundinis Francofortum missurus sim aut ipse
etiam, si comitia Ratisponensia non impediverint, isthuc
proficisci velim. Ubi cura, quaeso rogoque, ut literas tuas
inveniam de omnibus reb[us] vestris longissimas
copiosissimasque. Ut enim Arti[s]tophani iambus longissimus
quisque visus est optimus et Ciceroni orationes Demost[henis]
epistolaque Attici ac Plinio adeo iuniori ad Cornel[ium] Tacitum
orationes Ciceronis, ita mihi prorsus tuis ad me accidit
epistolis. Novarum nihil iam apud nos est admodum, nisi quod in
Prussia et Livonia bellum exuscitatum, est acerrimum et his
ipsis diebus allatus est rumor de caesis plus quam 6000 peditum
a Livoniensib[us]. De Ungaricis rebus aliisque notiora puto esse
vobis isthuc certioraque, quam apud nos huc sint. Quare a te
potius audiam, si qua sint certa et chronicis digna. Comitia
Ratisponensia in expectatione sunt ad primam septembris, quamvis
saepe antea dilata mutataque. Caesar dicitur pro certo cogitare
Hispaniam fratrique Ferdinando habenas imperii omenis traditurus
etc.
^$Tu vale, vir doctissime humanissimeque, nosque, quod facis,
redama.
^$Dat[um] Lipsiae ipso Laurentio anno 1556.
^$Val[entinus] Paceus <gr>...</gr>.
<lz>[Adresse ...]: Viro dei singulari et eximio domino Henricho
Bullingero, amico doctissimo atque integerrimo S. Turegii.

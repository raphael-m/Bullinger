<nr>1869</nr>
<ae>Bullinger an Christian III. von Dänemerk</ae>
Zürich, 24. Februar 1554.
Autograph. Kopenhagen,  Reichsarchiv, Tyske Kancellis
udenrigske Afdeling Del. 3, Nr.56, "laerde Maend" 1530 -
1620, B.
1 fol.S. sehr gut erhalten, mit Siegelabdruck.
Gedruckt: Gelehrter Männer Briefe an die Könige in
Dänemark, vom Jahr 1522 bis 1587.  Hg. Andreas Schumacher.
Dritter Theil. Kopenhagen - Leipzig 1759.
S. 203 - 204.
Begleitbrief zu seinem gleichzeitig zugeschickten Buch "De
gratia dei iustificante"
[HB Bibl.  T 22, 6], das er dem König gewidmet hatte; hier
zählt er vor allem seine Gründe für diese Widmung auf.
Serenissime rex, princeps potentissime et domine
clementissime, precor regiae tuae maiestati a deo patre
nostro omnia felicia per Iesum Christum servatorem nostrum.
Scripsi praeterita hyeme libros 4 de recta ratione
iustificationis christiani hominis, in quibus disserui de
gratia dei, de merito Christi, de fide vera eaque sola
iustificante et de vere bonis operibus et quae illorum sit
recta ratio. Scripsi autem simpliciter et placide, ac, ut
spero, religiose et orthodoxe. Eo opere nihil aliud spectavi
quam profectum gloriae dei, pacis in ecclesia concordiaeque
et salutis animarum. Caeterum r[egiae] t[uae] m[aiestati]
dedicavi hos libros, quos et in praesenti mitto. Nihil hic
ambio apud r[egiam] t[uam] m[aiestatem], nihil ab illa
postulo, deus mihi testis est, quam ut primum quidem
virtutes r[egiae] t[uae]
m[aiestatis] posteritati ad imitandum commendentur, deinde
ut ad istarum virtutum perseverantiam r[egia] t[ua] pietas
incitetur, praeterea ut impetrem, ne in regnis serenitatis
tuae nostra doctrina cum ecclesiis Helveticis male immerito
audiat, denique ut r[egia] t[ua] m[aiestas] mihi faveat et
cum omnibus ministris ecclesiarum in veritate Christum
invocantium et colentium habeat commendatum. Interea
r[egiae] t[uae] m[aiestati] et me et omnia mea officia
supplex et prompte offero. Vivat, valeat, floreat r[egia]
t[ua] m[aiestas]. Legat, obsecro, regia tua pietas, cum per
ocium licuerit, vel aliquid in hoc opere etc.
Tiguri apud Helvetios,  24. februarii anno domini 1554.
R[egiae] t[uae] m[aiestati] deditissimus
Heinrychus Bullingerus,
Tigurinae ecclesiae pastor.
[Adresse a.d. Rückseite:] Serenissimo atque potentissimo
principi ac domino d. Christiano, Daniae, Gotthorum,
Norvegiae etc. regi, Schlesvici, Holsatiae, Stormarsiae et
Dietmarsiae duci, comiti Aldenburgensi et Delmenhorstensi,
domino meo clementissimo. (a)
a. darunter v. fremder Hd.: Bulingeri scriptum, mittit regi
librum de recta ratione iustificationis Christiani hominis.
Allatae per Colding,  20. iulii anno 1554.

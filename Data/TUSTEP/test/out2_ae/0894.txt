<nr>0894</nr>
<ae>Joachim Vadian an Bullinger</ae>
St. Gallen, 28. September 1550.
Zürich ZB, Ms F 62, 528.
St.G. Mitt.30, S. 880f.
S.  Divina factum esse providentia mihi persuadeo,
doctissime Bullingere, quod
inertiae suae vesaniam admirabili quadam impudentia rursum
orbi testatam facere
Lovanienses illi magistri voluerunt, a quibus damnatum esse
me tantum abest ut
doleam, ut mihi etiam gratuler hoc ipso, quod me in tam
illustri damnatorum
coetu numerare sunt dignati. Video enim, ab iis nonnisi
pientissimos veterisque
ecclesiasticae et apostolicae doctrinę peritissimos viros
inque his ipsis
veteres et orthodoxos doctores omnes, immo etiam Christum
ipsum et eius
apostolos haereseos damnari et se suosque tot modis barbaros
socordesque et
extremae audacię rabulas pro suo iure moreque in sua illa
nuper nata et tam
lepide exornata ecclesia catholicos orthodoxosque censeri.
Quid opus erit
Tridentino concilio, si tanti a Caesare aestimatur
Lovanię Sorbona, ut lynceis
oculis inspicere veritatem et de ea seorsim, non ullis
consultis tot regnorum et
provinciarum ecclesiis, pronuntiare et partem damnare
possit, quae, quibus de
caussis digna sit damnatione, ne iota quidem unico docetur.
Caesar Augustae
liberam pollicetur et aequanimem de doctrina fidei
cognitionem nec damnandus
censet quenquam, antequam audiatur; Lovania damnat et
proscribit omnes illos,
qui vernaculae suae religioni quadamtenus adversentur. Quis
non videat, istas
Pallades de uno cerebro terreni Iovis nasci non posse, sed
turbam pontificiam
vere belluam esse multorum capitum, quae suarum tamen artium
perfidiam summi
monarchę nomine et auctoritate fucant et ostentant neque
aliud conantur magis,
quam ut se ipsos indignos faciant fide, quicquid tandem orbi
polliceantur.
Facile igitur erit nobis, horum concilia respuere et nosmet
ipsos rebus magis
secundis servare, donec videamus, Carolum et nominis et
officii sui gloriae
consulturum in hoc totum esse, ut de veritate scripturarum
perquirenda quam
circumspectissime deliberetur, et tandem videat, nec divinam
nec naturalem
aequitatem ferre posse, ut ullam de proferenda sententia
facultatem sibi
assciscant aut arrogent, quos reos hac quidem in
controversia religionis totus orbis agit.
Wir muͤssend sechen, wo sich alle untreuw hinlenken welle,
und muͤssend all
anhalten, damit wir in der eydgnoschaft gantz und gar khain
mittel dissen
knabatzen zuͦlaßind, durch welche ain loblich gmainsame
unser aller harbrachten
freyhait möchte aynigs wegs getrendt und in abfall bracht
werden. Laß man sy
sich mit ainandern erbalgen und versech man sich, das man
nach fruͤ gnuͦg zuͦ
der sach khommen werd. Wir wellend aber losen. Si quid
accepero, mature tibi
significabo. Zuͦ Magdenbrug habend sy das lovanisch edict
verteutscht und in dem
truk außgon laßen; wirt bald harkhommen. M. Hans Frieß ist
eylendtz verritten;
ist nie zuͦ mir khomen. Hat mich ettwas bedurt; acht aber
wol, er hab eß böser
maynung nit thuͦn. Quae misisti, remitto et gratiam habeo
insigni tuae fidei.
Vale.  S.Galli, 28. septembris, anno 1550.
Ioachimus Vadianus.
Clarissimo ornatissimoque viro domino Henrycho Bullingero,
ecclesiae Tigurinae episcopo, domino suo valde colendo.

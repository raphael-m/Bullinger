<nr>0017</nr>
<ae>Ambrosius Blarer an Bullinger</ae>
<od>(Konstanz), 24. Januar 1548</od>
<vo>Autograph: Zürich StA, E II 357, 261</vo>
<dr>Bl. II, 681 R</dr>
<re> </re>
<tx>
S. Accepi tandem tuas, ad quas ista temporis angustia pauca respondeo. 1^#'0
officiositati tuę magnas habeo adeoque maximas gratias istorum nomine, quos
tibi tanta diligentia commendaram, qui tuo beneficio valde se adiutos ingenue
fatentur. Utinam aliquando paria tecum facere liceat. Turgoię praefectus
nondum vestri senatus sententię subscripsit affirmans se non Tigurinorum, sed
aliorum quoque Helvetiorum praefectum esse; tamen se, ubi vacabit, mandatum
illud aut decretum, si mavis, quo declaratur ab Helvetiis, quatenus ad
matrimonium admittendi sint consanguinei, diligentius inspecturum ac deinde,
quid illis factu licitum sit, indicaturum. Nos negligentia quadam (nisi fallor)
peccavimus, quod boni homines nullas literas huius rei testes a vestro senatu
petierunt; hinc enim fieri potest, ut vanum esse existimet praefectus, quod
synceri isti et integri homines istinc a vestris retulerunt. Verum res ipsa
propediem docebit, quid facto sit opus. De chronicorum negocio plus satis iam
intra nos, si quid hic peccatum est, a me peccatum esse ingenue fateor. Marcelli
et uxoris illius vicem unice doleo, quos valde te rogo ut ex me plurimum et
amanter salutes. Dominus medica sua manu illos nobis corpore et animo sanos pro
sua benignitate quamprimum restituat. Scripturus illis fueram, ni temporis
spacio exclusus fuissem. Nostra caussa quo loco sit, nemo nostrum liquido
coniicere potest in tanta hominum perfidia. Scribitur regem et Granvelam bene
nobis velle etc. Interim nihil prorsus a C[aesare] respondetur, quę
comperendinatio haud vacat gravi suspitione. Sed utinam domino nos nostraque
omnia recte probaremus; tum enim omnia nobis mox feliciter confecta ab illo
darentur. Rogabis igitur cum omnibus bonis pro nobis, ut ne quid praepostere ac
proinde absque successu (quod hactenus fieri videmus) magno etiam malo nostro
tentemus.
^$Gyslingerus<f1>Johannes Gislinger.<fe> insalutato hospite cum sua festinabundus hinc discessit nondum
dissoluto ęre alieno, quod hic conflaverat. Ich sorgen, man werd im noch
schelmenbrieff nachschriben muͤssen. Die stattknecht habend sy baide im huß
gesuͦcht, woltends gehefft haben; aber sy warend davon. Gott erbarm sich der
ellenden leut und verbesser sy mitt gnaden.
^$Salutant te nostri quam possunt reverenter et officiose sacris tuis apud
dominum interpellationibus diligentissime se commendantes. Salveat tua domus cum
omnibus fratribus et amicis, quorum fidelibus votis iuvari apud Christum valde
cupimus et speramus. Iterum iterumque vale.
<un>Unterschrift fehlt.
<lz>[Adresse:] Fehlt.
<tx>

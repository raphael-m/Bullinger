<nr>3062</nr>
<ae>Bullinger an Johannes Fabricius</ae>
(Zürich), 11. Februar 1559.
<vo>Zürich StA, E II 373, 125. / Orig.
(Aut.)
Gr. II, 126 R.
S. D. Festinat tabellio; festino et ego vocatus ad unum et alterum senem aegrum.
Paucis ergo haec habeas: proposuit Kolmarus hodie suum negotium senatui, scriptum simul publicum obtulit.
Displicuit vehementer ea res optimis quibusque.
Receptus est interim in locum suum, quo fuit, cum hinc avocaretur.
Non vult illum mittere nunc magistratus amplissimus, concedit tamen spacium mensis; si in hoc tempore revocent ipsum Davosiani scriptis ad magistratum literis, concedetur illis forte; sin secus,
retinebitur apud nos; dann wir jetzund ußkummen sind, das wir nitt über 3 lediger habend, neque ullus ex his ad istos mitteretur.
Nisi ergo serio ipsum postulaverint et defensionem tutam promiserint, aliquo item modo damnum resarsierint, ex nostris non puto quemquam mittendum.
Si autem ita se gesserint, tu decet probos et fideles, forte hic Colmarus ipsis reddetur.
Tuas literas accepi et legi.
Gratias ago; domino d.
legato dices me etiam suas accepisse et in praesenti catalogum remittere ac
gratias agere; scribam alias, cum plus erit ocii; salutabis ipsum.
Rex Poloniae febricitabat dumtaxat; nullum est vitae periculum.
Heri habui nuncium ex Polonia, qui 10. ianuarii Cracovia discessit:
omnia bene habent; progreditur verbum dei.
Fortiter renituntur episcopi, sed nihil possunt.
Regina Hungariae salva et incolumis est; filius quoque incolumis est; sed Babek, qui ipsam Ferdinando voluit prodere, concisus est cum suis.
Turca est in maxima expeditione.
Argentina 8. ianuarii terremotu est concussa.
Cogor abrumpere haec.
Vale cum tuis omnibus.
Liber d.
Philippi paratus est; habeo ipsum; expecto, cui committat, ut a me accipiat.
Valeat Philippus, Pontasella, uterque consul[um], optimi quique.
11. februarii 1559.
                                                     Bullingerus tuus
Praestantissimo viro d.
Ioanni Fabritio, Curiensis ecclesiae ministro, compatri et fratri colendissimo et charissimo suo  [meo?)                 Chur.

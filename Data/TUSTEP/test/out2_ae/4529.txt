<nr>4529</nr>
<ae>Johannes Haller an Bullinger</ae>
Bern, 14. Dezember 1566.
Zürich StA, E II 370a, 375. / Orig. (Aut.)
S.  Raras nunc ad te scribo literas, colendissime domine pater et compater, quia nihil fere quam privatas et dometicas
calamitates multo iam tempore scribere potuissem. Abstulit mihi dominus intra paucas septimanas sex charissimos pueros,
tres filios et totidem filias; sex mihi reliqui. Ita ex aequo mecum partitus est, ut agnoscam illius gratiam. Illius
nomen sit benedictum! Pupugit quidem mihi cor mors illorum; gaudeo tamen illos depugnasse nunc omne malum et aeterno
gaudio cum Christo et omnibus electis frui, et paro me pro fidei meae tenuitate, ut illos, cum domino visum fuerit,
sequar et illis ibi coniungar, ubi sine omni reciprocatione gaudium erit perpetuum. Hodie d. Michaelis Schlatteri pię
memorię filius alter Michael, marsup(i?)arius<f1>Säckler, Säckelmacher o.ä.<fe>, obiit; alias neminem scio, qui nunc decumbat. Obiit etiam his diebus
Magdalena Göldlia, uxoris fratris mei soror, quę hic apud nos ministro cuidam Iohanni Placentario nupta fuerat.     Ex
Ungaria iam pridem nihil audiveramus, nisi quae abs te hodie et a senatu vestro his diebus noster accepit. Ego metuo
valde ecclesiis Belgicis; utinam illis deus<gr>wsper apo mHcanHs</gr> appareat! Quod ut faciat, illum sedulo orabimus.
Ex Geneva etiam iam diu nihil habeo. Lausannę etiam pestis ingruit; metuo valde meo Blasio. Dominus illum conservet!
Alias non habeo, quod scribam. Salutant te omnes nostri, praesertim d. Steigerus, qui per oeconomum Küngßfeldensem denuo
tibi mittit de vino suo et te valde salutat una cum Zehenderis, quorum Ludovicus iunior, cui uxor nuper obiit, hodie
nuptias celebrat cum altera quadam, Solodorensi divite vidua, quę prius Sebastiano Summcrero[Summerero?], praefecto in Suͦmißwald
nupta fuerat. Socer etiam meus tibi plurimum salutis adscribit.
Bernae  14. decembris 1566.
Iohannes Hallerus, tuus, ut nosti.
Clarissimo viro d. Bullingero, domino et compatri meo colendissimo.     Tiguri.

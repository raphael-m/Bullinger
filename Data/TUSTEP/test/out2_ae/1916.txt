<nr>1916</nr>
<ae>Sebastien de l'Aubespine an Bullinger</ae>
Solothurn, 5. April 1554.
Zürich StA, E II 359, 2911. / Orig.(Aut.)
S. P.  Si quid novi habeo, dominis tuis mitto, quare non
repeto et hec raptim a me habebis, ut scias filium Cesaris
singulis horis expectari in Flandria, ut matrimonium
Anglicanum perficiat. Interea, ut heri habui per literas
scriptas ex Londino ante 12 dies, regina illa exercet
inauditam tyrannidem. Iam enim ad quadringentos viros
optimos et nobiles occidit, expectaturque de propria sorore
Isabella idem eventus; nam fuit ante viginti dies capta, et
agitur in eam summo iure. Apud nos arma parantur, ut scis,
nec spes alia est quam in terro    dominus adsit. Ero die
dominico Badde, unde, si quid novi habuero, te participem
faciam. Vale optime. Ex Soluturo  5a aprilis.
Tuus semper Bassefontaneus.
Domino Bulingero, viro optimo.
               Tiguri.
[von andrer Hand:] Diser brieff gehörtt dem herren Bullinger
zuͦ Zürich.
Zürich.

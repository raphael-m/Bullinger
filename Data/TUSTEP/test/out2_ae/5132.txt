<nr>5132</nr>
<ae>Tobias Egli an Bullinger.</ae>
(Chur), 24. Juli 1571.
Zürich StA, E II 376, 193. / Orig. (Aut.)
Graub. III, 257 Exc.
S. Scripserunt domini Helvetii ad nostros hortantes, ut
causam monetariorum nostrorum ita expediant, ne Wendelinus
Heberlin* (*a.R.: Heberln?) et alii causis suis cadant, et
debitum sibi solvatur a Karlino nostro, homine levissimo,
vel ab ipsius consortibus. In fine appendunt nescio quas
minas, quas nostri intelligunt commeatus interclusionem.
Scribunt domini Rhaeti cum primis ad vestrum senatum et
totum negotium depingunt, utut hactenus gestum sit. Rogamus,
ne quid ante tempus nobis prohibeatur aut denegetur; longe
enim aliter res habet, quam quidam conquerantur, et nostri
plus nimium gravantur omnium rerum inopia pressi. Nescio,
quid amicitię tandem inter vos et Rhaetos sit futurum, si
querelae ergo cu[iusque?] panis necessitas nobis
intercludatur. Haec monere volui, dum legatio coram omnia
vobis in hanc diutinam litem exponat.
Ocyssime 1571.  24. iulii.
Tuae dominationi subiectissimus
Th[obias] Ic[onius].
Praeclarissimo viro d. d. Hennrico Bullingero, Tigurinę
ecclesiae antistiti vigilantissimo, d. suo aeternum
colendissimo.
An h. pfarrer zuͦ Zürich zum Grosen Münster.

<nr>3193</nr>
<ae>Gereon Sailer an Bullinger</ae>
<od>
(Augsburg), 22. September 1559.
<vo>Zürich StA, E II 356, 1034. / Orig.
(Aut.)
S. Maxime volui, sed non potui verbosissimas ad te scribere literas, ornatissime Bullingere.
Iesuitę iam concedunt Monachium, occupant alioqui splendidum nidum Ingolstadii; eorum munus est administrare ludum literarium non tantum Monachii, verum etiam per totam Bavariam presidente Staphylo.
Video, nisi potenti manu adsit dominus, errores papisticos incrudescere et indies magis ingravescere.
Magna culpę pars in mutos, elingues et ociosos canes, qui propter ingluviem in rebus publicis maximis
consulunt ventri.
Canisius hic in cathedrali ecclesia concionatur; procul dubio aliquid parturit.
Ago gracias immortales pro Hieremia.
Scripsit ad me quidam, ut hac monstrat tabula; si poteris iuvare, rogo, facis.
Neogeorgus dicitur carmen egregium scripsisse contra Catalogum hereticorum per pontificem damnatorum.
Tabellario nihil eroges.
Vale.
Ocyssime.
22. septembris anno 1559.
                                                 G[ereon] S[ailerus] t[uus].
Heinricho Bullingero, theologo et amico summa reverentia colendo.

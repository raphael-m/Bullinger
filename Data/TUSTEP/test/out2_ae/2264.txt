<nr>2264</nr>
<ae>Theodor Beza an Bullinger</ae>
<od>Genf, 22. Oktober 1555</od>
<vo>Autograph: Zürich StA, E II 368, 63-65</vo>
<dr>Gedruckt: CO XV 836-840; Corr. de Bèze I 178-182, Nr. 67</dr>
<re></re>
<tx>Salutem et pacem a Domino.
^$Ex Calvini nostri literis cognosces quam inique et calumniose, id est, quam auo more faciant
qui innocentissimum hominem sibi quoquo modo evertendum proposuerunt. Sed vivit Dominus
qui aspicithaec omnia et inopum caussam procul dubio tuebitur. Hic quidem in urbe tanta pax est
ac concordia, is concursus ad verbum Dei audiendum, ea testimonia pietatis ac religionis, ut vel
haec sola manifeste declarent diabolum una cum profugis illis, qui nunc coelum et terram
movere conantur, sese ex oppido eiecisse, quum intus sint tranquilla omnia, foris autem,
quocunque illi perveniant, lites ac discordiam secum trahant. Quod si qui in illorummores ac
praesentem etiam vitam inspicerent, vel ea una res satis momenti haberet ad eos non modo non
audiendos, sed etiam suae reipublicae dedendos in poenam. Sed accidit nescio quomodo ut et
istis impune quidvis liceat comminisci, et alii quaevis portenta mendaciorum pro ceteris oraculis
accipiant. Quis tandem futurus sit exitus tempus declarabit. Interim magis ac magis
incumbendum est orationi ut hanc quoque tempestatem Dominus a suorum capitibus depulsam in
istorum malorum authores convertat.
^$Quod autem ad nos attinet, nisi non modo non miserum sed etiam praeclarum esset cum bonis
affligi, putarem proprie de nobis vaticinatum esse Virgilium hoc versiculo: Mantua vae miserae
nimium vicina Cremonae. Nam, ne nescitas, in nos quoque quidvis licet, et, ut uno verbo dicam,
pro Calvinistis habemur, quod crimen multo maius est quam si caetera omnia in unum
coniungas. Certe nihil aeque severe edicitur aut vindicatur. Quid igitur futurum censes? Nempe
ut Dominus vel brevi animos multorum immutet, vel aliis agricolis vineam suam tradat a quibus
suo tempore fructum accipiat. Ego quidem eum diem cupidissime expecto quomihi ex hac
quoque Babylone sit demigrandum, nullo quidem cuicsquam odio aut praepostera maioris otii
cupiditate (ita me beneDeus amet!) sed eorum potius commiseratione qui Deum in seprovocare
non desinunt, ac proinde certam sibi perniciem accersere, cuius ego, si fieri possit, ne testis
quidem esse velim. Sed tamen ista tempestas nos, ut spero, non auferet neque impediet
quominus, quamdiu Domino visum fuerit, fortiter in statione maneamus. Visum autem est mihi
in sinum tuum ista effundere, partim ut hanc tristitiam aliquaetenus eiicerem ex animo, partim
quod ex tua pro nobis solicitudine tuisque precibus magnum solatium ac levamen expectem. Sed
de his rebus plus satis. Ad alia veno.
^$Hotomanus noster, cui literas commiseram ad Vergerium perferendas, mihirediens affirmavit se
eas apud te deposuisse. Rescripsit his diebus Vergerius sibi quidem esse redditas, sed casu
inventas Schaffusiae, et quidem solas in cuisdam manibus quum aliquamdiu oberrassent. Itaque
monet ut in his rebus maiorem cautionem adhibeam. Huius rei placuit te admonere ut tu quoque
hic advigiles. Nam etsi nihil scribimus quod non palam tueri simus parati, tamen vix credas
quam multi sint qui literisnostris intercipiendis insidientur, adeo quidem impudenter ut in ipsa
usque penetralia ingressos non puedatepistolas familiariter scriptas suffurari, quibus deinde
ostentandis confletur bonis viris invidia. Caeterum in illis ad Vergerium literis scribebam, me
non posse satis mirari quod hominem omnium quos autem[?] audissem
<gr>ăsebśtaton</gr> ita complecteretur ut etiam sibi proximum esse vellet. Et in eam
sententiam multa adiungebam ex quibus ipse intelligeretquam ille impie de praecipuo et primo
religionis capite, id est, de deo ipso sentiret. Hoc quid sit paucis dicam: quod ego quidem ex
hominis ipsius ore non intellexi, sed cognovi ex literis ipsius manu scriptis, ut inficiari, etiamsi
velit, non possit. Deum censet nomen esse appellativum, quo communis quaedam tribus
individuis natura significetur, ut quemadmodum homo dividatur in Petrum Paulum Ioannem, sic
Deus in Patrem Filium Spiritum sanctum discerpatur. Ex quo diserte colligit non magis
absurdum esse dicere tres esse deos quam tres esse homines, quamvis una sit die sicut item
hominis natura. Deinde Christi naturas ita confundit ut...communicationem non contentus
reprehendere etiam conviciis exagitet. Quid autem est impie sentire et loqui si hoc non est? Nam
qui deos plures facit, certe Deum re ipsa tollit e medio, et qui christi naturas nondistinguit, quam
tandem nobis spem salutis relinquit? Respondet Vergerius, illum antequam a vobis discederet
tibi super his satisfecisse, et mecum etiam expostulat quod in bonum virum tam acriter sim
invectus. Hoc vero quid sit scire ex de desidero. nam si tibi satisfecit sane gaudebo, et tibi
gratulabor hominem a te in viam revocatum: sin minus, non desinam ego vergerium monere ut
ecclesiae Deimelius consulat. Sed non abs re suspicor, quod utinam mea me suspicio fallat,
hominem plus satis astutum, ut rebus suis consuleret, aliquid ad tempus simulasse. nam nisi ex
quo Hotomanum nostrum vidisti iste tibi satisfecit, is est qui olim fuit, ut qui eo ipso tempore
quum hac faceret eandem impietatem summa cum impudentia et praefracta contumacia palam
confirmarit. Hominis nomen non edo. Iurisconsultus est, utinam iuris satis peritus.
^$In Gallia furit Pharao novis successibus elatus. Huius mensis die 12. hic in nostra vicinia,
Cameraci scilicet, suspensi et cremati sunt quinque optimi fratres, ex quibus duoerant singulari
pietati et eruditione non vulgari. Intercesserunt quidem nostri principes, sed frustra. Verum
benehabet quod illi constantissime ad extremum usque spiritum sint Christum professi, adeo ut
plebs etiam in iudices fremeret. Sed audi quod in ista temporum asperitate merito te exhilarabit.
gallus ut nihil sibireliqui faceret ad extremam crudelitatem, monacho cuidam, sua iam olim
improbitate omnibus noto, iurisdictionem attribuit Hispanę illi inquisitioni persimilem.Is
quum de more ad senatum Parisiensem edictum regium attulisset in eam sententiam perscriptum,
ut scilicet senatus consulto confirmaretur, respondit senatus, regem sibi videri dolo
circumventum se vero nec posse nec debere eiusmodi edicta authoritate sua confirmare.
Mittuntur Lutetiam cardinales quatuor qui huius repulsae caussas intelligant. His, sicut ex idoneo
teste cognovimus, ita fortiter et ita prudenter responsum est ut non haberent quod contra
obiicerent. Audimus autem inter caetera duos praesides, qui senatus nomine loquebantur, hoc
etiam addidisse, sibi decretum esse potius senatorio muneri semel renuntiare quam ut pontificis
crudelitati serviant, seque deinceps constituisse multo consideratius de crimine haereseos
cognoscere, quum plerique eorum qui hoc nomine accusantur nec sesitiosi sint nec ullis
sceleribus contaminati. Nunc expectatur huius contentionis eventus. Hoc quidem tibi affirmare
possum, vix ullum nunc esse Galliae pagum in quo non appareat aliquis evangelii fructus, et iam
in aliquotcelebrioribus urbibus, ubi quotidie collucent ignes, constitutas esse ecclesias, ubi in
communi coetu pure docetur verbum et sacramenta administrantur, recepta etiam et usurpata
ecclesiastica disciplina, quam ne nominare quidem hic nobis sine piaculo licet. Hoc est scilicet
quod Satanam et fideles ipsius ministros in hanc praecipue ecclesiam concitat. Nam quia se videt
sua illa crudelitate nihil inter ipsos Gallos proficere (Deo sit gratia), sperat, si hunc tanquam
fontem obstruxerit, quo nunc quidem praecipuae tota Gallia irrigatur, brevi fore ut omnes rivuli
exarescant. Sed Dominus, ut spero, istos Satanae conatus impediet, et omnes inimicos suos
conteret.
^$Venio ad nobilem illum puerum de quo ad mo scripsisti. De mea igitur voluntate paucis habe.
Nihil in me situm est, mi pater, quod non ego tua causa ultro et libenter praestem. Sed quaedam
tamen sunt de quibus te admoneam. Hospitium mihi excipiendis scholasticis ac praesertim
hypocaustum est perangustum, uxor fere perpetuo aegrota, otii a praelectionibus et
occupationibus quotidianis pene nihil. Sed tamen, si tibi ita videbitur, et puer est eiusmodi qui
recta consilia quam corruptos multorum mores sequi malit, nulla difficultas impediet quominus
tibi libentissime gratificer, et studeam, quoad eius fieri poterit, officio meo defungi. sin minus,
vicinum habeo Franciscum Beraldum, Nicolai Beraldi illius filium, cuius saltem nomen in
Erasmi Ciceroniano legisti, hominem et pietate et eruditione sane eximia et moribus
amabilissimis, quo nullum magis idoncum praeceptorem etiam in Gallica lingua requisierim. Tu
nunc constituae quod in rem pueri esse videbitur. Nam, ut ante dixi et iterum ex animo repeto, de
me tibi omnia polliceri potes ac debes quae a me possunt proficisci. Idem tibi audeo de Beraldo
ipso spondere, quamvis absente et horum quae ad te scribo prorsus ignaro. Excurreram enim huc
ad Calvinum nostrum ex cuius ędibus has a te scripsi, quum mihi redditae sunt literae tuae a
Levero nostro, quem quidem ego quum ob ipsius meritum antea diligebam, nunc vero etiam
ampulis amo, quod mihi sit abs te commendatus. Quod autem ad annuam pensionem attinet, quia
nescio an solus venturus sit puer, an vero cum aliquo comite, deinde etiam ignoro quam
liberaliter velit tractari, nihil certi possum constituere, quum praesertim nobis videatur magna
vini caritas impendere. Tantum hoc habe, de quo minime ut opinor dubitas, nullum hic a nobis
lucrum captari, sed hoc unum ut et ecclesiae et amicis fidem nostram hac etiam in parte
approbemus. Tute igitur constitue quicquid aequum esse cognoveris. Quod si mavis id a nobis
fieri, faciam familiariter, quum ille venerit, et superiora illa ex te intellexero.
^$Bene vale, vir praestantissime et mihi merito tuo imprimis observande. D(ominus) Iesus tibi
magis ac magis benedicat teque incolumem ecclesiae suae conservet. Utrumque tuum generum
cum D. Galthero et Gesnero, caeterosque optimos et colendissimos fratres rogo ut meo nomine
quam officiosissime salutes et nostrarum ecclesiarum pacem illis commendes. Iterum vale.
^$Genevae, 22. Octobris 1555.
<un>Th. Beza
<un>filius tibi in domino addictissimus.
<lz>[Adresse auf ...:] Eximio Christi servo D. Henrico Bullingero, Tigurinae ecclesiae
fidelissimo pastori. Tiguri.

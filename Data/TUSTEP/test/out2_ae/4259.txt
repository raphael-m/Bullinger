<nr>4259</nr>
<ae>Mathieu Coignet an Bullinger</ae>
Rickenbach(Kt.Zürich), 22. Januar 1565.
Zürich ZB, Ms
F 62, 127. / Orig.
(Aut.)
S.P.D.
S. si vales, clarissime ac reverendissime pater, bene est; ego quidem valeo.
Literas tuas accepi, in quibus mihi scribis, ut semper operam bonis literis
impendiam et assidue pro te orem.
Nolui etiam intermittere, quin tibi literas mea propria manu scriptas mitterem.
Sed te rogo, ne egre feras me non tam diu tibi
scripsisse; sed me excusabis propterea, quod nullum tabellionem invenire potui, qui literas traderet, nec meis ineptiis tua studia sepius interrumpere audeo.
Gratias tibi ingentes ago propter strenam mihi a te missam.
Omnes adhuc optime in nostro pago et domo valemus praeter matrem praeceptoris et hospitis nostri
Rodolphi Wonlichii, quae quotidie egrotat mortis periculo.
Ora semper pro nobis dominum, item etiam pro te faciam.
Dominus noster et domina nostra cum tota
familia te plurimum salutant.
Finem faciam scribendi.
Salutem, obsecro, dices meo nomine Veritati, Dorotheae et cum tota tua familia.
Vale in Christo, mi pater,
qui te semper incolumem in sua tutela conservet ad s[al]utem suae ecclesiae.
Datum Rickenbach undecimo calendas februarii 1565.
Tuus dilectissimus et semper obedientissimus
filius Mathaeus Coignetius.
Clarissimo et praestantissimo viro d.
Heinrico Bullingero p[atri], domino et patri suo observandissimo.
Zuͦ Zurich.

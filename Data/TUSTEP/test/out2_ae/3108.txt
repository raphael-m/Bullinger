<nr>3108</nr>
<ae>Bullinger an Johannes Fabricius</ae>
Zürich, 6. Mai 1559.
<vo>Zürich StA, E II 373, 119. / Orig.
(Aut.)
S. D. Quae ex Anglia habeo, haec sunt, Londini scripta 8. aprilis: "Pax inter Gallos, Anglos et Scotos hic proclamata est; renunciatum est potifici penitus, ut nil amplius habeat iuris in Anglia; sed nondum ordinata est religio.
Sedet adhuc parlamentum, id est concilium regni; id est durant etiamnum comicia.
Superioribus diebus disputatum est de tribus articulis: an ecclesia preces et ritus sacramentales peragat, in peregrina lingua, an mutare possit ceremonias pro utilitate fidelium, an missa
sit sacrificium pro vivis et mortuis.
Disputatum est ab 18 delectis; nam utrinque delecti sunt viri 9. Importunitate episcoporum papisticorum interemptum est colloquium et duo, Vintoniensis et Lincolniensis, conclusi sunt in carcerem.
Iam agitur de religione.
Spes est optima; optime enim verae religioni volunt regina, nobiles et bona populi pars" etc.
Ex comiciis Augustanis nihildum habemus certi.
Nunc adfertur ad nos triste nuncium Dusas apud vos igni conflagrasse subiecto a latronibus; expecto
a te, quid sit.
Vigilatur hic, in urbe et agro passim contra incendiarios.
Dominus liberet nos a malo.
Vive et vale.
Commenda me d.
legato, cui haec communicabis eundemque amicissime salutabis.
Salutabis consules, Philippum, Pontasellam et amicos.
Tiguri 6. maii.
Festinavi ita ut nunquam magis. 1559.
                                                  Bullingerus tuus.
Darunter von der Hd.
d.
Fabricius: "17. maii hae literae mihi primum sunt allatae."
Praestantissimo viro d.
Ioanni Fabritio, ministro Curiensis ecclesiae fidelissimo, domino et fratri suo colendissimo et charissimo.
^$Chur.

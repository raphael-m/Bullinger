<nr>3149</nr>
<ae>Johannes Fabricius an Bullinger</ae>
<od>
Chur, 24. Juli 1559.
<vo>Zürich StA, E II 375, 570. / Orig.
(Aut.)
Gr.
II, S. 149  Exc.
S. Nihil habeo (pater in Christo reverende), quod scribam.
Omnia nunc apud nos mussant propter mortem regis Galliae, qui, ut scis, decimo die, postquam vulnus accepit (si bene memini), e vita decessit, cum ante despondisset Sabaudo sororem.
Iis, qui apud nos aliquo iudicio valent, persuasum est mortem eius non modo salutarem accidisse ecclesiae, sed et nostris hisce regionibus.
Quid sibi voluit novus hic apparatus bellicus, contra quem armabantur hae copiae? Venetis subversus est galleon, in
quem sumptus impenderant aliquot tonellorum, ut audio; habent ipsi hoc portenti loco et propterea lustrarunt ex eo omnes suos subditos.
Ex Gallia nihil affertur, quod tamen mirum est.
Quaerebam heri ex doctore Philippo, si quid haberet, mihi communicaret; respondebat hoc unum esse novum, quod plane ex curia nihil afferretur novi.
Foedus durat quinquennium post mortem.
Multa nunc prospicio, de quibus tecum per certum aliquem nuncium.
De novo rege diversa hominum sunt iudicia; sunt, qui
religioni nostrae non admodum iniquum dicant; sed habebit fortassis consultores non satis aequos.
O admirabilem deum, quid hac morte inopinatum magis, quid ad providentiam divinam testandam evidentius etc.
Der Melser sendhüten mit allem molchen (zuͦ 6 knächten) sol anzündt und verbrunnen syn; Mels lyt vor Sargans über.
Hye ist ein bytag gesyn; hat man sich beraatschlaget über das edict, so der gubernator zuͦ Meyland hat lassen ußgan und verbieten by lyb und läben, das nieman den Pünten oder
eydgnossen lasse frument, vech oder ander äßspyß zuͦkommen; item ouch über das, so geschriben, man besamle ein nüwen züg zuͦ roß und fuͦß.
Ist von unseren nüt endtlichs beschlossen; man referiert sych uff die eydgnossen, die dises ouch antrifft.
Unsere hand sorg dreyt das Veltlyns halb.
Haec nunc, quae nullius quidem sunt momenti, sed ne nihil scriberem.
Vale, vir clarissime, quam diutissime et felicissime cum omni tua familia.
Curiae 24. iulii anno 1559.
Salutant te nostri omnes.
                                      Ioannes Fabricius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum honorando.
An her Heinrych Bullingern.

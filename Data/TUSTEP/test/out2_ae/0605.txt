<nr>0605</nr>
<ae>Jakob Bindschedler an Bullinger</ae>
<od>[Bern?], 1. Oktober 1549</od>
<vo>Autograph: Zürich ZBZ Ms. F 37,59.
(Siegel...)</vo>
<dr> <dr>
<re> </re>
<tx>Coram te quidem agere haec saepius mihi conanti (pater et
Mecoenas colendissime) semper pudor quidam pene subrusticus
deterruit atque iam correptam manibus fere pennam, tui nisi
benevolentia et singularis ergo bonarum artium studiosos
obstetisset favor, eripuisset simulque luminis eloquentiae
sententia occurrente epistolam non erubescere. Haec atque his
similia animum probe perpendentem incitarunt, ut ea nunc absens
expromam audatius metumque nonnihil iuvenilem excludam. Magna
certe hactenus benefitia vestra ingratitudine hausisse me hercle
fateri cogor nimisque paternis admonitionibus rebellem,
inobedientem ac plane imorigerum extitisse, quae meo indies
consideranti magnum pectori scrupulum iniiciunt ac graves animo
solent commovere fluctus. Si, ut vulgari dici solet proverbio,
non prorsus aberrare eum, qui medio e cursu recurrat, ita de me
sic existimes ac tibi persuadeas vehementer velim. Licet enim
hucusque temporis nuces (ut fertur) relinquere grave fuerit,
nunc tamen vitae pristinae pudet ac poenitet prorsusque abhorreo
atque me, quantum di dederint, sanctimoniae, puritati, vitae
innocentiae studebo ac spem, qua ferme orbatus, bonam
redintegrabo. Neque me repentina aliqua voluntate aut fortuito
motum esse volo putes, verum eo semper fuisse animo, ne graves
Mecoenatum labores ac sumptus incassum forent atque omni de me
expectationi frustrarentur. Nunc enim demum, quam sempiterna ob
benefitia memoria obstringar, video, quam difficile iusta velle
rependere <gr>...</gr>. Quapropter, si usquam veniae locus,
testor et supplex oro, ut priora, quae satis magna delicta,
condones neque animum erga me benevolum prorsus abiicias bona
resipiscentiae spe confisus; posthac enim maiori studio, cura et
diligentia honestis studiis quam certe prius incumbam,
praesertim tam viro optimo et homine doctissimo utente, quem
mirifice diligo, cum propter summum ingenium eius summamque
doctrinam ac dexteritatem cum propter summum ingenium eius
summamque doctrinam ac dexteritatem cum propter singularem
modestiam. Et hasce literas aeque bonique consulas, plurimum
rogo, meque semper commendatum habe.
^$Vale decus patriae.
^$Calendis octobris 1549.
^$Iacobus Bindschedlerus Tigurinus.
<lz>[Adresse ...]: Clarissimo simul ac doctissimo viro domino
Heinricho Bullingero, domino ac patri suo semper colendissimo.
Tiguri.

<nr>5548</nr>
<ae>Tobias Egli an Bullinger.</ae>
Chur, 6. Oktober 1573.
Zürich StA, E II 377, 2558. / Orig. (Aut.)
Gr. III, . . . .
S.  Heri post abitum d. Achillis Kereri, reverendissime
domine, atque sub noctem
tuas recenter scriptas accepi et priores etiam superioribus
diebus, in quibus
pacis capita et aliae res novae continebantur. Quod ideo
moneo, quod te ita
velle omnino intelligo. Heri cuiusdam adhuc rei gratia per
Kererum ad d.
Rodolphum Gvaltherum scripsi et carmen meum Latinum in
prodigium Sculianum misi
a me quamplurimis in locis mutatum et correctum, quod omnino
cupio prioris
exempli vel archetypi loco tanquam emendatius reponi, si vel
d. Froschouerus vel
alius id centonis dignaretur typis evulgare. Prius exemplum
nolo foras detur.
Cupio etiam Götzium deleri et Eglinum substitui. Et si
typographo minus commodum
esset Romanicam linguam cum Campelli quoque Germanicis
rithmis exprimere,
gratius mihi foret, si mea solumodo ad prodigium istud
ponerentur, cum ea d.
Ernio<f1>Leonhard Erni.<fe> meo solumodo nomine dedicarim. Sed et neuter nostrum
de typis quicquam
cogitavit, et cum eadem pene in Campelli carminibus
contineantur meoque rogatu
post mea ab ipso ponderata haec exararit, facile omitti
possunt cum venia quoque
illius, nisi secus vobis videatur esse faciendum. Si quae
semper ex Italia
accepero, faciam vicissim, ut tibi gratificari non
desinamus.  7. huius mensis,
quae est crastina dies, 6 destinati huc convenient ex
legatis Rheticis, qui apud
singulas Rheticas communitates comparentes iuramentum super
decreta comitiorum
requirent et accipient. Deus sua nobis affulgeat gratia, ut
pax et foedera
renovanda triplici aere et oculis, ut dicitur, irretortis
roborentur. Pluvium
apud nos tempus multum incommodi fructibus importat.
Proxime ad omnia d. Hallero scribam, quem humanissime
salutabis.
Salutant tuam praestantiam salutati omnes.
Ocyssime  1573.  6. octobris Curię.
Tuae amplitudinis subiectissimus Thobias Iconius.
Amplissimo viro d. d. Heinrycho Bullingero, Tigurinae
ecclesiae antistiti
praeclarissimo et primario, d. suo singulari observantia
colendissimo.     Zürich.

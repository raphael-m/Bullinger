<nr>3637</nr>
<ae>Karl Fabricius an Bullinger</ae>
<od>
Frankfurt am Main, 13. September 1561.
ZÃ¼rich StA, E II 377, 2363.
S. D. Doctissime Bullingere et charissime frater, literas tuas ad me in iunio datas accepi, in quibus mihi propter coniugium nuper initum congratularis, quo nomine tibi maximas gratias ago dominum Iesum orans, ut in bona valetudine et fidei analogia te tuosque quam diutissime conservet.
Quae commemoras de Helvetiorum aliorumque populorum firma tranquillitate cum incredibili gaudio legimus summum in nos odium piosque fratres omnes vicissim vobis denuntiantes.
Langravius et Palatinus nobiscum
consentiunt; dolet hoc eorum subditis et inferiori magistratui, qui voluptuarius atque carnalis est non intelligens, quae salutis sint humanae.
Ego Wesaliae nullam conditionem arripio propter saeva pericula; non enim nostri concionatores rem, uti scripturae veritas tuaque sanctissima scripta postulant, inquirere incipiunt.
Pastor vero noster, cui Nicolao Rollio nomen est, rem pro caeteri s dexterius intelligit, qui per me ad te sua oportunitate transcribet.
Quod ubi fuerit, perquam benevolis
literis eum hortare, ita tamen ut non intelligat ad te quicquam per me de se perscriptum.
Est circumspecte nunc ambulandum.
Cassandrum non vidi; alioquin mandati non fuissem immemor; ferunt eum a nobis deficere et quodammodo discessisse.
Nobilem Adolphum a Bars tuo nomine salutavi, qui hisce literis te salutat.
Quibus si responderis, uti sperabit, nobis quaeso respondeto.
Haec in nundinis Francofordianis exaravi in summa negotiorum meorum turba.
In quibus nundinis tuae literae a Froschouero tu
nostroque semper exigentur; quem si vacuum vi erimus lituarum tuarum et Myliagrii, molestissime propter amorem nostrum singularem erga te et tuos feremus.
Nunc vale cum electis et Myliagrium saluta.
Subito Francoforti  13. septembris 1561.
                                         Tuus ex animo Carolus Fabricius.
Eruditione et pietate ornatissimo viro d.
Heinrycho Bullingero, vigilantissimo Tigurinae ecclesiae pastori, domino et patri suo colendo.

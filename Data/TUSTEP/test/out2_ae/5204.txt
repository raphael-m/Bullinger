<nr>5204</nr>
<ae>Tobias Egli an Bullinger.</ae>
Chur, 7. Januar 1572.
Z端rich ZB, Ms F 182, 145 u. 153.
Gr. III, S. 282ff.
"S.  Colendissime d. pater, scio te mirari, quid in causa
illa gravissima a
proceribus nostris tandem sit decretum. Scribendo ergo
adventum meum antevertam
et te, quantum in praesentia fieri potest, quid hisce diebus
acciderit, brevibus
edocebo. Rhetiensis ille, postquam sensit popellum
iniquissimo animo tulisse
eiusmodi bullas ab hoste nostro Romano in Rhetiam mitti,
ocyus subcomitia
celebrari voluit, quibus garriendo se ipsum excusare et,
quidquid vulneris
inflictum esset, pulcre obligari posset.  2. ergo et 3.
ianuarii circiter 20
syndici confluxerunt, apud quos praesentibus nobis longa
oratione mitigare omnia
coepit. Nos enim ingressi senatum Trium Foederum defendimus
nos ipsos et eluimus
maculas istas seditiosas, quibus nos Rhetiensis publicis
etiam ad senatum
nostrum litteris asperserat. Libere in os illi dixi me
nullum esse
perturbatorem, nisi Achabi personam maledicam in Heliam
velit gerere ac imitari.
Tales forsan nos posse esse turbatores, qui quidem ab impiis
pro eiusmodi
seditiosis censerentur, vere autem Achabo id tituli
congruere et toti domui
suae, eo quod veritatem reliquerit et Baalim sequeretur. Id
quam aegerrime tulit
Ahas ille seque suamque religionem illudi censuit. In
reliquis valde amicum et
blandulum se exhibuit, nisi quod inculpabilem se efficere et
efformare
tergiversationibus suis conatus erat. 'Quid enim hic
periculi nobis ex
bullis istis?  Nunquam hoc a pontifice petii, ut hasce mihi
daret; nunquam his
fretus quicquam sum aggressus. Quem unquam ex alienis
episcopis sive
magistratibus in auxilium vocavi? Quid quaeso deliqui, cuius
gratia pro rerum
novatore et turbatore a vobis proclamarer? Dic tu mihi,'
mihi dicebat,
[quid habes, quod in bullis istis culpes?] Ego respondebam
nos non
ingressos esse, ut quemquam laceraremus, sed ut convitia,
quae in nos improbe et
magno cum infirmorum scandalo iaculata essent, candide
dilueremus. Quod ad
rogationem vero illius attineat, bullas ipsas, si rogentur,
loqui posse et
Latine et Italice et Germanice; nostrum non esse quidquam
aut addere aut
detrahere; rem esse claram per se. Cumque ita se alienum a
culpa faceret omni,
surrexit Praegalliensis iunckerus Andreas, syndicus,
regerens: 'Quid tu,
domine, te purgas, quasi bullis istis non fretus nihil
unquam attentaveris?
Nonne praepos turam invasisti, cum et bullas et filium tuum
decanum tecum
sumeres atque auctoritate ista bullata possessorem huius
dignitatis filium tuum
solum salutari voluisti?[ R[esponsio]: ]Non verum hoc est.'
 R.
[Confirmat hoc Praegalliensis legatus.] Cumque diu
litigarent et
rixarentur, tandem illud [Tu mentiris] consequebatur. Sed
quis de hoc
dubitat, quasi non constet, quid fecerit Rh[etiensis] eo in
loco?  Illud, quod
perficere non potuit, nunc studet interpretationibus
suavissimis emollire, ne
quid detrimenti patiatur etc. Decretum fuit referre hanc
causam, sed parce, ad
communitates, quae instituendae sint; nullum periculum porro
imminere nobis;
consulendum ergo, num ita velint conquiescere, siquidem
bullae omnes traditae
sint etc. De praepositura res peiori loco est quam antea.
Prius enim in
frequenti senatu decretum erat, ut pars utraque rem suam ad
communitates
deferret. Nunc in minoribus et subcomitiis istis decretum
est simpliciter a
dominis scribendum ad communitates, cuinam parti
praeposituram illam
tran[s]scribere velint, Guiccardisne sive Rhetiensi. Sic
occasio praecisa est
Guiccardis probandi se communitatibus, quod bonis istius
praepositurae recte
sint hactenus usi et in usus evangelii converterint. Et quia
aurum lex sequitur,
magnum subest periculum, ne Rhetiensi haec praepositura
decernatur, quae
deinceps fucis et ignavis cedet monachis et superstitioni.
Tantum tres fuerunt,
qui rem omnem, ut gesta hactenus sit et quid bullae in se
habeant veneni, populo
narrari voluerint. Reliqui omnes satis arbitrati sunt esse,
quod bullae extorsae
essent et communitatibus nihil inde porro periculi
immineret. Nos, ne quid
erroris nostra negligentia aut silentio committatur, anxie
nunc laboramus, ut
symmistis per Rhetiam rem omnem, non dimidiatam, sed totam,
sicuti gesta est,
depingamus, quorum paulatim opera populus instruatur et
scandalum sive
abominatio illa e medio tollatur. Non bullae solum nos
inquietos faciunt, sed
bullatorum istorum equitum numerus, qui in dies magis
magisque accrescit magno
nostro detrimento et totius patriae. Incumbimus vehementer,
ut intelligat et
populus et magistratus, quid periculi et libertati et
religioni nostrae ex papae
iuratis istis mancipiis siet; proinde urgeat, ut exuantur
isti torquibus et
litteris suis, quae una cum bullis Vulcano consecrentur.
Caveatur etiam lege
publica, ne quis se ornari aut potius deturpari eiusmodi
stipendiis patiatur,
aut pro publico patriae hoste declaretur. Utinam hunc
fructum decerpere liceat
ex impudentissimo hoc Rhetiensis negocio! At scio, quid
rerum siet et quid
nominis nobis ex hoc nostro studio pariamus. Statim dicent:
'Videte
turbatores et seditiosos pfaffos. Non possunt satiari nostra
promulgatione et
enunciatione; rem omnem ipsi plenius evulgant, modo rustici
in viscera nostra
moveantur et concitentur.' At inique nobiscum agunt, qui in
omnibus et
singulis nostris litteris fratribus non satis inculcare
possumus, ne novarum
rerum sint studiosi, ne quid turbarum sint amantes; sed
hortentur populum, ut
more patrio et decenti ordine huic malo sese opponant.
Praegallienses vehementes
ad nos scripsere litteras, ut caveamus nobis et ne quid
dissimulemus, quod in
posterum detrimento communitatibus esse possit. Monuere et
idem alii viri
graves, ne aliis parcendo nobis ipsis periculum creemus. Nos
vero nihil addendo
aut exacerbando fratribus simpliciter negotium proponimus
et, ne nos scripsisse
dicant, valde submonemus. Fiat nunc domini voluntas. Haec
idcirco scribo, ne
aliorum minus fausti vobis rumores veritatem et rem, ut per
se geretur,
praeveniendo suspicionem aliquam sinistram de nobis excitent
vobisque importent.
Nisi rigidissime caveatur, ne quid commercii eiusmodi cum
Romano p[ontifice]
exerceatur, non video, quomodo recte hoc malum sit sopitum,
etiamsi bullas in
manibus nostris habeamus, quas sarcire alio plumbo et pelle
alia facile poterit,
si velit, pontifex. At: auri sacra fames, quid non mortales
cogis pectora?
Metuo, ne ingens aliqua mutatio cervicibus procerum
incumbat, nisi se fortiores
[prastent] in eiusmodi casibus, quos intra decennium plures
habuimus valde
tristes, quorum etiam nonnullos recensui, cum nos
purgaremus, incipiendo a
postulatis Hispanicis et pontificiis ad Rhetos ante
decennium, et exegi etiam
plagium sive latrocinium Cellarii nostri, item iacturam
Bellizariorum, Peronum
etc. expulsiones item d. Beccariae et Truntani ex Valle
Misaucia per litteras
episcopi etc. Monui item, ut oculos aperiant tandem domini.
At plures, maxime ex
Superiore Foedere, hanc nostram admonitionem aegre ferentes
capita concutiebant,
quasi ipsi acutiores aliis admonitione nulla egerent etc.
Metuo, inquam, magnum
aliquod discrimen; sic enim 2. et 3. ianuarii, iisdem horis,
cum consedissent hi
ad consultandum, deus solis variatione miraculosa ex alto
monuit. Sol enim hora
octava antemeridiana mirus et varius apparuit semicirculi
tantum figura reliquis
quasi emortuis, quibus silvae forma et arborum flexibilium
et inter se
saltantium sive vento huc atque illuc impulsarum insistere
videbatur. Ego id non
animadverti neque vidi; at plures et ex senatu et ex faece
vulgi id observarunt
etc.;  inquiremus diligentius.     -      Scribitur Turcam
se armare iterum, sed
pedestri exercitu valde numeroso. Cardinalis ille Venetorum
et papae nomine
nihil obtinuisse apud imperatorem dicitur, cum adhuc sint
induciae ad
quinquennium cum Turca. Ad Polonum ergo cursum flexit
eiusdem foederis gratia."
-     Egli muss wegen heftiger Zahnschmerzen abbrechen.
Ex Curia nostra,  7. ianuarii 1572.
(P.S.) Er legt einen Brief von Lentulus an Simler und M端ller
bei und erkundigt
sich, ob Jakob Gesner den Brief eines Engadiners an seinen
Bruder,
"d. Stuppanum" in Basel, dem Geld beigef端gt war, 端bergeben
habe.

<nr>4112</nr>
<ae>Johannes Fabricius an Bullinger</ae>
Chur, 20. März 1564.
Zürich StA, E II 376, 112. / Orig.
(Aut.)
Gr.
II, 497 R.
S. Tua omnia, reverende in Christo pater, nobis bona fide sunt reddita.
D. Zancho et Martinengo suas misi; sed d.
Martinengus secessit Morbennum propter pestem
cum matre vidua.
Civitas Clavennensis dissipata est; tam anxie sibi timent.
Consulem tecum fuisse scio, ex quo intellexisti omnia, quae ad negotium Philippi
pertinent.
Nunc subito scribo.
Quae de sene Ochino addis, nimis certa comperimus.
En dialogum, qui iam exiit, in quo te praecipue incessit.
Cura verti in
Latinum, quo senatus Norinbergensis mature a vestro moneri possit.
Procuravit eum mihi d.
Balingketus; dubitabat, an mittendus, ego vero omnino mittendum duxi.
Te, reverende pater, rogo, pergas nos de omnibus edocere; nam sic spero nos ante reditum legati Philippici habituros, quod certo opponamus.
Vale.
Curię subito propter nuncii festinationem  20. martii anno domini 1564.
T[uus] Fab[ricius].
Dialogus nondum est excusus, sed in Valletelina inter nonnullos per manus traditur ex scripto; eum in tui gratiam d.
Balingketus enotari voluit.
[Adresse fehlt.]

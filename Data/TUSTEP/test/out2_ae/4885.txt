<nr>4885</nr>
<ae>Tobias Egli an Bullinger.</ae>
Chur, 1. Februar 1569.
Zürich StA, E II 377, 2456. / Orig. (Aut.)
Gr. III, 146 Exc.
S.  Accepi tuas una cum scripto inserto, vir clarissime,
nihil autem, quod iis respondeam, nunc maximopere suppetit.
Similia pene Dietägio nostro per fratrem Herdlium, ducem
Rhaetorum militum perscripta fuere ex castris. Ulma vero
hisce diebus d. consuli Ambrosio scriptum fuit in hanc
sententiam: Von zytung habend ir zuͦvor, wie in Franckrych
groß jamer ist. Man schribt uns ouch uß Antorff von 8. dis
monats j[anuarii] per postam, wie der printz von Uranien
mitt sinem kriegsvolk in Franckrych sye nitt wyt von Parys
und alda ein stetlin yngenomen mitt namen Vytry, alda sich
als ein fiend gegen dem könig erklärt und dem printz von
Conde ein bystand ze thuͦn. So soll die königin uß
Engelland ouch mitt disen beiden printzen ein verstand
haben, da sy hatt ettlich schiff angenomen*, (* übergeschr.
"coepit".) so aus Spanya* (*a.R.: Spynya.) per Antorff
gewelt, darinn ob 60 000 ducaten; daruf der duc de Alba
zuͦ Antorf die inglischen hatt lassen mitt lyb und guͦt
restyren; darf in sorgen, ein grosen krieg geben werd.'
Ulma etiam per monetarium quendam carmina illa Teutonica et
heroica allata sunt, quae vexillis principum inscribantur,
quorum animi et vires adversum Antichristum coniungi
dicuntur. Multus etiam apud nos sermo est principes istos
arctissimo vinculo connexos Metum urbem ad imperium rursus
reducturos, deinde sedata et compescita Gallia Belgium,
Italiam adeoque ipsam quoque Romam, sedem illam abominandam,
invisuros. Tempus sane esset, ut indulgentiae pontificiae
semel equis et asinis substernerentur, quae asinis tantum
hactenus imposuerunt. Ver[end]um autem, ne semper anguis in
herba lateat, nisi victoria pax, non pactione pariatur. Quae
enim sit fides cardinalibus, iam tertio misera Gallia
experta est, aut quando fiet, ut Guisius cum Italis suis
omnibus aula privetur vivente Italorum fautrice? Exorandus
tamen dominus, ut pace certa fruamur in nominis sui gloriam
et suae ecclesiae gloriosam libertatem. Amen.
Ocyus Curiae 1569 februarii 1.
Tuae dominationi subiectissimus Th[obias] Eg'lius].
Amplissimo viro d. m. Heinrycho Bullingero, ecclesiae
Tigurinae antistiti primario et clarissimo, d. suo aeternum
colendo.                                      Zürych.

<nr>5115</nr>
<ae>Rudolf Gwalther an Bullinger.</ae>
(Zürich), 27. April 1571.
Zürich StA, E II 377, 2503.
Orig. (Aut. Kopie?)
S. Vidi, pater et affinis observande, diligentius descriptum
typum casus illius matrimonialis, qui apud Scaphusianos
controvertitur. Petit Iacobus coniungi cum Barbara, quae
avunculi Ursulae, prioris suae uxoris, coniunx fuit et cuius
filius Petrus Ursulae consobrinus est. Id vero per leges
fovi nostr    nequaquam licitum esse mihi videtur, prima
quia Barbara et Ursula in secundo affinitatis gradu
coniunctae fuerunt, deinde quia inter liberos Barbarae et
Ursulae consanguinitas intercedit, quae ipsos matrimonio
coniungi prohibet. Fingamus item Iacobo ex Barbara
nasciturum esse filium; is fratrem ex matre habebit Petrum,
sororem vero ex patre Dorotheam, quae Petri consanguinea est
et tertio tantum gradu ab Heinricho, Petri patre et matris
suae avunculo, distat. Itaque praeter affinitatis copulam,
quae nunc inter Iacobum et Barbaram intercedit, sequetur
etiam manifesta et legibus prohibita sanguinis confusio
inter eos, qui iam coniunctissimi sunt. Scio quidem in
divinis legibus casum hunc non exprimi neque coniugium tale
prohiberi; sed inter christianos homines, qui purioris
doctrinae et fidei nomen profitentur, valere imprimis debet
lex publicae honestatis, ne cui scandalum demus non
necessarium. Haec breviter de mea sententia tibi, mi pater,
communicare volui, quia tu id petebas, et si digna videntur,
d. Ioanni Conrado Ulmero, fratri nostro dilecto et
observando, transmittere.
Vale. 27. aprilis 1571.
Ioannes
Margareta filia - - - - - - -    1    - - - - Heinrichus
filius, cuius uxor Barbara.
Ursula,  maritus Iacobus- -   2     - - - - - - - - -
-Petrus filius.
Dorothea                          3
Iacobus, Ursulae nuper maritus, coniungi nunc cupit cum
Barbara, quae Heinrichi, Ursulae avunculi, uxor fuit.
Domino
Heinrycho Bullingero.

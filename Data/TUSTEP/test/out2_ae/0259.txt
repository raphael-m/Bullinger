<nr>0259</nr>
<ae>Joachim Vadian an Bullinger</ae>
<od>St. Gallen, 15. Oktober 1548</od>
<vo>Autograph: Zürich Zb, Ms F 62, 519</vo>
<dr>St. G. Mitt. 30, S. 760f.</dr>
<re> </re>
<tx>
S. De Anglia libenter legi, quae doctus ille vir ad te scripsit.
<tx>
Sunt qui scribant, externis illam bellis et intestinis dissensionibus convelli,
non pontificis modo, sed Caesaris etiam artibus. Det igitur dominus illi genti
concordię studium, ut intelligat, quantis malis involvantur, qui ipsam
negligunt.
Constantia nostra ter misera hodie iurat Ferdinando, duabus militum cohortibus
admissis et potestateomni illorum in manus tradita, qui sunt Ferdinandicis ad
occupandam urbem illam veterem ablegati. Publica vulgi illic perditissimi
sententia est, malle se urbem suam incorporari domui Austriae, quam tot
incommodis imperii nomine divexari. Si habend das Interim angenomen, ee in
dasselb der kayser zuͦgemuͦtet hab; ietz mögend sy bey dem Interim nit mer
bleyben, werdend aller dingen herrenknecht und altardiener werden. Das muͦß
man nun geschechen laßen, weyl sy es also wellend. Thomas Blaurerus erepsit
nescio quo. Idem et Zwikium fecisse aiunt et Ludewicum Hyrussium; nam Hieronymus
adhuc in urbe est et ex praecipuis Christopherus Scultetus; sed et scribam solum
vertisse ferunt. Sic videmus, discordia confusiones Babylonica illa atriores
inferri. Remitto tibi literas Angli cum exemplo Pasquilli Germanici nec habeo,
quod mittam una. Ubi qui[d] allatum fuerit, faciam ut habeas.
^$De Philippo quod scripsisti, valde admiratus sum. Cuperem tamen, et ipsum
alicubi latere in Helvetia, quam certe tali hospite minime infelicem futuram
arbitrarer. non habet enim Germania illa vetus virum hodie alium, de quo mihi
ausim ampliora firmioraque adversus Satanicas tyrannorum nequitias polliceri,
quam de uno Philippo soleam, nec necesse fuerit in lucem edi confestim omnia;
premi multa oportet et suo tempore servari, neque erit perpetua rerum illa tam
misera facies, quam hodie cernimus. Saepesaepius similia ac, ni fallor, duriora
etiam passae sunt ecclesiae Christi, et a principibus quidem nomine Christianis,
ut nosti.
^$Iacobus noster Brüllisouverus VII. die Octobris, huius horaque diei undecima ex
humanis excessit, mire sibi ad extremum usque anhelitum constans et ea in
Christum fide, ut miraculi mihi vice fuerit, sic converti domini dono repente
animum potuisse, qui vel uno contemptae religionis nomine multis bonis suspectus
fuit. Triduo toto ante, quam excessit, de morte nostra, de vita Christi et
relinquendo saeculo ita disseruit pie et copiose, ut admirationi fuerit omnibus.
Vexatus est noctibus plus minus octo a lemure quodam sive potius angelo, bonone
an malo dominus novit, qui saepicule post, interim etiam ante medium noctis
cubile aggressus, cum strepitu primum chartas forte inventas revolvit et libros
quoque passim positos aperuit, deinde et clausit, dein scabella grabato Iacobi
admovere, tum, quae iuxta erant, levare et magno cum sonitu huc illuc trahere
coepit, postremo ad imminentem diem quaedam etiam proiicere, sed rarius. Oratus
est semel iterumque a Iacobo sancte, quo abiret et sibi et gravidę uxori
molestus esse desineret, sed frustra. At ubi mihi praesente uxore rem omnem
exposuit, visum est, ut ipsi Iacobo lectulus seorsim inferiori in cenaculo
sterneretur, adhibitis vigilibus, qui una orarent et aegroto cottidie deterius
habenti essent ad menum. Quod ubi factum est, omnia melius pacatiusque habuere,
et in totum liberata est uxor cum infantibus duobus ab eo incommodo. Ipse
Iacobus nuntium esse mortis suae sic obstinaciter interpretatus est, ut diceret
palam, unius conscientiae redimendae gratia se medicis pariturum, etiamsi certus
esset, vitam sibi longiorem non futuram. Haec de Iacobo nostro hactenus. Vale et
dominum Musculum meo nomine saluta.
^$St. Galli, XV. die Octobris, anno MDXLVIII.
<un>Ioachimus Vadianus.
<lz>[Adresse:] Domino Henrycho Bullingero, amplissimę urbis Tigurinę
episcopo, domino suo colendo.

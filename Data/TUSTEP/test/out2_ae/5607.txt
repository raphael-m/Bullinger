<nr>5607</nr>
<ae>Bullinger an Tobias Egli.</ae>
Zürich, 7. Mai 1574.
Zürich StA, E II 342a, 735. / Orig.(Aut.)
Graub. III, 473f. R.
S.  De Ganthnero nihil melius expecto, quam quod malum
aliquod vel per dissidium
civium vel per seditionem dederit. Video enim Sathanam eius
uti opera, und das
inn der Tüffel besässen. Si vero magistratus sinit sibi
imperitare eiusmodi
propudium, age, habeat, frater. Quare non asserit suam
authoritatem contra
hominem manifeste factiosum etc? Noster quoque magistratus
militiam omnem,
Hispanicam imprimis, mulcta corporis, vitae fortunarumque
die praeterita
dominica prohibuit. At, qui heri Tugio venerunt, narrant pro
certo Tugii
adornari vexilla Hispanica, quae profectura sint in Belgium
11. huius mensis. Sy
wöllind zuͦ Baden tagen lassen und sy nüt deß weniger ir
straaß faren. Abeant in
rem malam reversuri nunquam. Wer hat doch der gelichen ye
gehört, das, wo
unglück uffstand, wir uns erhebind und lüth, die wir nie
kend, unß       laster
noch leyd gethan, umb gällts willen würgen wöllend? Implemus
mensuram;
redundabit certo, utinam dumtaxat in illorum capita! Dicitur
pro certo nunquam
in Gallia maiores fuisse turbas; regem praecepisse custodiri
fratrem suum
Alenconium, regem Navarrae, mareschalchos Montmerentzi et
Cossen[sem] propter
suspitionem, quod voluerint se coniungere cum Hugonothis.
Certum est autem
evasisse Condeum et superioribus diebus venisse
Heydelbergam. Interim sunt, qui
aiunt pacem factam. Scilicet Christophorus Palatinus et
Ludovicus Nassovius
obsederunt Traiectum Superius, Mastrycht, et cum non potuere
aliquid obtinere,
voluerunt in Hollandiam concedere ad Auraniensem. Ubi
venissent Noviomagum,
Mondragon, Hispanus princeps, qui hactenus defendit ad
deditionem usque
Mittelburgum, cum Hispanico exercitu conflixit cum illis et
in fugam egit fusis
circiter 500; alii longe plures numerant. Principes ipsi
(qui ab aliis
interfecti dicuntur) evaserunt salvi Dilleburgum; Mondragon
dicitur etiam
interfectus. Sed omnia haec significantius brevi habebimus.
Conflixere 3. feria
paschatis etc. Mirificae sunt ubique turbae. Oremus dominum,
ut et ecclesias nostras et nos servet!
Saluta Lentulum, fratres et amicos nostros omnes, quos
nosti, nominatim. Vale.
Tiguri festinantissime  7. maii 1574.
Tuus Bullingerus.
D. Thobiae Eglin, Curiensis ecclesiae fideli ministro,
fratri meo charissimo.
Chur.

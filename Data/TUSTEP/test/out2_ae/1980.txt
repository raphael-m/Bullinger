<nr>1980</nr>
<ae>Pier Paolo Vergerio an Bullinger</ae>
Tübingen, 2. August 1554.
Zürich StA, E II 356, 625. / Orig.(Aut.)
Redii heri ex Argentina, unde ad te scripsi. Huc reversus
nuncium tale inveni: Famulum, quem modo, Tiguri quum essem,
habui, missum ad me ab ipso Gribaldo multa domi meae
surripuisse, fere ad 30 florenos et profugisse; at Bullingae
deprehensus relictis furtis adhuc profugere potuisse. Spero
me omnia recuperaturum, nam scio esse salva. At quoniam
suspicor eum mihi sigillum asportasse, hactenus enim non
invenio, mone Cremonensem, mone Zieglerum, imprimis mone d.
Bassafontaneum, ne sinant sibi imponi nec credant sigillo,
si meam manum per totas literas non videant. Scripsi in
Italiam, ut posthac videant, quem mihi commendaturi sunt.
Nunc alia non habeo, quae scribam. Vale et salve cum
omnibus. Orate pro me. Tubingae  2. augusti 1554.
Vergerius.
[C]larissimo viro d. Henrico Bullingero, fratri honorando.
            Tiguri.

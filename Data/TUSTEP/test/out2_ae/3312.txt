<nr>3312</nr>
<ae>Wilhelm Klebitz an Bullinger</ae>
<od>
Heidelberg, 5. April 1560.
<vo>ZÃ¼rich StA, E II 347, 718. / Orig.
(Aut.)
<dr>Gedruckt: van Schelven, Clebitius</dr>
Clarissime vir et mihi semper observande.
Salvus redii Haidelbergam.
Literae omnes a me singulis fideliter sunt traditae.
Tilemannus brevi ante abierat Bremam vocatus a senatu illius civitatis.
Statim in primo exordio cepit ibi novus motus; non voluit recipi nisi prius extruso Alberto; illum vero ecclesia dimittere noluit.
Senatus Bremensis consuluit d.
Philippum, an propter Albertum et Tilemannum synodus ibi congreganda.
Respondit Philippus Tilemannum non obtemperaturum ulli synodo, nisi omnes
capita Tilemannica, ideoque synodus non est congregata.
Manet Albertus ibi adhuc; nihil igitur certius est quas novas Tilemannum ibidem quoque excitaturum turbas.
Res porro meae dubiae et incertae plane sunt; non sum restitutus, et fiunt quotidie quasi deteriores propter novam commotionem, quae in ecclesia Heidelbergensi de eadem controversia orta est.
Qualis autem illa sit, ex Petro Martyre tua humanitas intelliget.
Rogo igitur, ut me tibi commendatum habere pergas.
Intremisco, quoties
considero miserum tantae ecclesiae statum, quae ante paucos menses adeo floruit.
Tot sunt occupationes meae, ut scribere res maiores pluribus non possim; spero autem vos propediem visuros impressam historiam eamque iucundam.
Tuae literae sunt mihi quarto aprilis oblatae, et quod hactenus non scripserim, causae sunt, quod expectarim, donec de rebus meis certi aliquid possim referre et quod putarim alios iam dudum respondisse.
Caeterum ea, quae dominus iniungit, sedulo effeci, et dominus responsa
accipiet, spero, a singulis.
Vale.
Mei ut memor esse digneris, rogo.
Ita fremit Sathan, ut, si multi boni velint mihi opitulari, propter quorundam metum non ausint.
Datae Heidelbergae 5. aprilis anno 60.
                       Tuae humanitati(s?) deditissimus Wilhel[mus] Klebitz.
Clarissimo et doctissimo viro Hainrico Bullingero, domino suo semper observando.

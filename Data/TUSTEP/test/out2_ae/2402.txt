<nr>2402</nr>
<ae>Franciscus Hotman an Bullinger</ae>
<od>Straßburg, 8. Mai 1556</od>
<vo>Autograph: Zürich StA, E II 358, 244.
(Siegel...)</vo>
<dr>Ep. Hot. (Druck), p. 5; Ep. Calv. 2448 (XVI, 135ff.)<dr>
<re> </re>
<tx>Franciscus Hotomanus S. D.
^$Apud dominum Martyrem non tuam, sed ecclesiae dei causam egi,
multa sunt tamen accurate consideranda et prudenter; nam si
discesserit, de successione sumus vehementer solliciti. Si
liceret nomen ascribere monachuli cuiusdam, quem huc hostis
noster adduxit; qui quid effecturus sit, incerti sumus; quid
velit et quo intendat, nemo nescit. Hoc quoque d. Martyr
perpendet. Literas accepi a domino Calvino et Beza, quarum
libenter ad te exemplum mitterem, si mihi describendi otium
fuisset. Videres testimonium illarum ecclesiarum et de eo, quem
impium, crudelem, impudentem, sicophantem, manifestum apostatam
appellant. Tuis fratrum et illorum monitis, quoad potero, parebo
et hanc insaniam deo iuvante sempiterna oblivione delebo. Quo
tamen id pacto fiat, incertus sum; nam quotidie sic pergit, et
nunc, cum videat se neque existimationem neque fortunas meas
laedere potuisse, de capite meo, ut audio, consilium ineat. Rem
tibi magis perspicue patefacere non audeo, nunc quod sit tempus,
vides. Dicunt regem Galliae timeri sedulo; civitas munitur; a
Gallis ergo cavebitur. In hoc tumultu verbulum plus nocere
poterit quam alio tempore accusationes verbosissimae. Deus
familiae meae miserebitur; migratio mihi esset gratissima hoc
tempore praesertim, cum uxor propediem paritura sit; sed si mea
negotia Lutetiae confecta essent, id est mater respondisset, ut
<gr>...</gr> aut <gr>...</gr> praestare mecum agi putarem. Si
qua in re ecclesiae vestrae prodesse possem, de quo rogo, ut
cogites, tacitum tamen hoc apud te habeas. Hoc tamen vehementer
a te peto, ut magis non possim, si placet ad me scribere,
gratissimum feceris; sed quaeso, ne ad quenquam alium.
^$Mi reverende et optime pater, vale.
^$Argent[inę] 8. maii 1556.
^$Dominum Gessnerum et dominum Gualterum, viros clarissimos, meo
nomine salutes velim.
<lz>[Adresse ...]: Clarissimo viro d. Henrico Bullingero eximio
dei et ecclesiae Tigurinensis ministro, theologo
praestantissimo. Tiguri.

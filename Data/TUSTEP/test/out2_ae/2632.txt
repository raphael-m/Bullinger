<nr>2632</nr>
<ae>Simon Sulzer an Bullinger</ae>
<od>Basel, 6. Juni 1557</od>
<vo>Autograph: Zürich StA, E II 336, 424.
(Siegel...)</vo>
<dr> <dr>
<re> </re>
<tx>S. Quod de Anglis fratribus scribis propia tua
sollicitudine, placet consilium, atque id ipsum cum d. levero
hodie diligenter contuli, et neque ipse abhorret, posteaquam
apud Brugenses tam paucis familiis locus conceditur. De
Agroviensibus plura sperat Iungius noster, qui minus videntur
anguste habitare. Verum rem totam suspendet usque in adventum
coram, qui et consilio pollent et facultatibus suis fratres
sustentant. Non desinimus nostris eos commendare idque audimus
efficere, ut saltem plures apud nos haerere possint praeter
eos, qui hactenus recepti sunt; nam ut facultas concedatur
exercendi negotiationem, sperare propemodum desinimus non sine
gravi dolore nostro, qui hanc duriciem Christum tam diu
professis indignam novimus et praesagium non dubium
superventuri iudicii domini iudicamus.
^$De Commentariis tuis in Apocalypsim non est ut sis
sollicitus; exhibitum est enim exemplar per d. Oporinum d.
Borrhao et mihi, perlegi pleraque, quantum per negocia licuit,
diligenter, non eo quidem consilio, ut censuram mihi sumerem
in tuas lucubrationes, quas iam ante veritati consonas,
eruditas et pias animo praesumpseram, sed ut tanto liquidius
de illis testimonium ferre possem, si quis forte remoram
pararet iniicere, et proinde iussi [Oporinum] pergere neque
arbitror quemquam magnopere, modo iudicii non prorsus
distorti, hinc iri offensum, ac ne morari quidem convenit
impiorum affectatas offensiones. Legatio processit ad Gallum,
pro qua precemur dominum, ut regatur ipsius spiritu et fructum
habeat regni Christi incrementum. Venit hodie ad me quidam cum
uxore, qui se Halleri fratrem esse affirmaret, cui cupivissem
propter fratres praestare officium, sed nescio quo pacto parum
videbantur congruere, quae referebat. Candide tamen leve
beneficium agnoscebat et, quod ipsi cum uxore, quam nobilem
aiebat, defereba convivium, recusabat. Scire cupio, num talem
alicubi fratrem habeant alibi oberrantem, adeo enim saepe
imponunt nobis circumforanei, ut nonnunquam et in eos non
simus satis officiosi, in quos maxime conveniebat.
^$Bene vale in Christo Iesu cum tuis omnibus.
^$Basileae ipsa die pentecostes anno 1557.
^$Tuus Sulcerus.
<lz>[Adresse ...]: Viro clarissimo d. Heinricho Bullingero,
ecclesiae Tigurinae pastori fidelissimo, domino et symmistae
colendissimo suo. [Bem. v. Bull. Hd.:] Zu^% Basel den
Apocalypsin trucken.

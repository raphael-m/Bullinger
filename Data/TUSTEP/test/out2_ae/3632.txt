<nr>3632</nr>
<ae>Johannes Fabricius an Bullinger</ae>
<od>
Chur, (8. September) 1561.
<vo>Zürich StA, E II 376, 60. / Orig.
(Aut.)
Gr.
II, 327f.
Exc.
S. Als ich die anderen brieff geschriben und yetz von hand gäben, sind sy mir des aabents spaats widerumb ze huß kommen; dan wir der unseren kheiner hand mögen erfragen von wägen der bösen merckten, so by üch sind, derohalb der unseren wenig hinab farend.
Hye zwüschen hat mir myn h.
burgermeister das rächt original, wie mans uff die gemeinden schicken wirt (das dan morn geschächen sol) zuͦr hand gestelt, (Hiezu a.R. "morn wirt mans den höupteren im Pundt zuͦschicken.") darby wir vermerckt, das
sy es anfangs von wort zuͦ wort hand lassen vertolmetschen und aber nachen sy sampt den pfaffen über gesessen sind und hands alles samen in ein bessere ordnung gestelt.
Derhalben wir das hinnacht in der nacht laßen abschryben, diewyl eewan vyl daran gelägen syn wil, wie ir selbs verstaan werdend.
Und wirt also myn h.
burgermeister morn früy syn dochterman laßen gaan Ragatz ryten, dise brieff zuͦ verfertigen, darum das und von nöten syn duncken wil, das ir das rächt original ires fürtrags habind,
darmit ir unverschampt anmuͦten ester baß verstandind (*... 2. ir, .. ... ..., ...) Darumb ouch unser gantz underthenig bitt an üch ist, ir wöllind ein exemplar las en herren Hansen Haller und anderen evangelischen Stetten zuͦ kommen; dan uns uff diß mal nit meer wyl worden, und staat daruff, wir habind in den nächsten 14 tagen khein bottschafft meer; so sind die ding nit für radt ze bringen, das man hyeharin statlöuffer bruchen möchte; dan by uns ist nütt verschwigen, alter consulum
aegrotat.
 -     Gott der almächtig wölle sich unser erbarmen und den üweren ire ougen uffschlüssen, das sy anfachind sächen, was für frücht uß irem kadtwärch volgind (aber, als ich mir laß sagen, so verstand[s ettlich noch nit); dan so man ein grösseren ernst gebrucht hette in der Glarner sach, wärind wir yetz deren dingen aller überhept.
Wil man aber über das alles nieman erzürnen und hüpschlich, hüpschlich, ly lich faren, so erbarm]s gott.
So hoff ich dennocht, gott werde syn wort in
disen landen erhalten und den unseren so vyl gnad geben, das sy thuͦn werdend, als frommen lüten wol zuͦstadt, und werde der tagen einist denen mediatoribus iren lon ouch geben.
Gott erbarme sich iren und gäbe es inen ze erkennen.
In his omnibus consolatur me dei optimi maximi vera cognitio, ex qua ipsa didici nihil tam malum esse, ex quo deus deus non aliquid boni elicere possit.
Thuͦnd ir das best, wie irs bißhar mit üweren mitarbeyteren trüwlich gethon hand.
Was dan über das gott ze lyden
sendet, wöllend wir mit syner gnad ouch gedultiglich tragen, guͦter hoffnung, er werde nit von uns theylen, sonder mit synem schirm trüwlich ob uns halten.
So es yenen mügglich, das yemands uff den merckt zuͦ üch nachmalen käme, das wir aber nit wüssen mögendt, so lassend uns wüssen, ob unsere brieff üch zuͦkommen.
Sed etiam atque etiam vide, cui literas dandas cures.
Haec scribo multa iam nocte; itaque mihi ignosce.
Curię die quo supra vel modo anno 1561.
                                                                     Nosti manum.
Hic apud nos omnia salva sunt; potius millies arma cuperent, quam tam iniquis postulatis parerent.
Scribit Eglinus, qui optime se gerit in  Tavoß, optimam esse spem;   t ego ex illis ipsis, qui hic mecum fuerunt, expertus sum eos constantissimos esse.
Quid de cęteris fiat, nondum compertum habeo, etc.
Die fulen praticken, so lang bruͦtend, werdend sich yetz harfür thuͦn.
[Adr.
fehlt].

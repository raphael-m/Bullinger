<nr>2332</nr>
<ae>Simprecht Vogt an Bullinger</ae>
<od>Schaffhausen, 24. Februar 1556</od>
<vo>Autograph: Zürich StA, E II 375, 484.
(Siegel...)</vo>
<dr> <dr>
<re> </re>
<tx>Gratiam et pacem a deo patre per Christum servatorem etc.
^$Georgius<f1>Georg Maurer.<fe>, olim scriba publicus reipublicae Memmingensis, domine
ac frater in Christo reverende, misit ad me has schedas volens
ut iis lectis caeterisque fratribus ac bonis viris communicatis
eas primo quoque nuncio transmitterem ad amplissimum virum
consulem Habium.<f1>Siehe Zürich StA, A 202/4, Memmingen Nr. 9-14 (überprüfen!).<fe> Caeterum, quum rumor apud nos non usquequaque
incertus sit eum destinatum legatum pro republica Gebennensi,
iam se Bernam contulisse, tabellione mihi commodum oblato volui
tibi eas communicare, ea tamen conditione, ut literas clausas ad
consulem quam primum una cum schedis adiunctis ipsi, a reditu
offeras aut, si videas operae precium futurum, Bernam mittas,
quo possim et ipse mei fidei commissi rationem reddere.
Locarnensium causam exiliumque denuo nostro magistratui
proposuimus, non tamen videmus eum quicquam subsidii ordinasse
in ipsorum inopiae sublevamen. Per rumorem tamen habemus, si
ipsi veniant oraturi pro eleemosyna, operam ipsorum non fore
frustraneam; nam aiunt etiam Basileienses nihildum ad eos
transmisisse. Quare, si amplius opera nostra opus erit in hac
re, toti ipsorum erimus. Postremo Iacobus noster nuper ad te
scripserat de carcere, quo una cum furibus nocturnis isthic
puniuntur legati magni dei et servatoris nostri Christi Iesu in
magnum contemptum communis nostri ministerii, ubi multae
commodiores minusque offendiculo expositae rationes esset,
quibus decerneretur poena male commeritis, quae interdum etiam
in immeritos videtur cadere, nem peprivatio officii ad aliquot
menses aut, si casus ita ferat, in perpetuum aut carcer aliquis
privatus aut alia quaepiam ratio, qua (nostro iudicio) ecclesiae
melius consultum foret. Nulli sane praescribere cupimus;
iudicium autem vestrum expectamus, praesertim cum nuper per
valetudinem scribere non posses. Igitur, si vacat, oramus, ut de
his ad nos consiliorum synodi vestrae rationem scribere velis;
nam, ut ingenue fatear, et nos hac in re non parum offendimur.
Quid nos ad haec impellat, tu ipse facile coniicere potes. Rumor
apud nos spargitur apud vos interdictum, ne Gualtheri
Antichristus denuo imprimatur, quod scire velimus. Salutant te
Sebastianus, Ruͤgerus, caeteri. Salutabis item nomine meo d.
Theodorum, Pellicanum, Gualtherum, omnes.
^$Raptim Scaffhusii anno 1556. 7. kal. martii.
^$Tuus totus ex animo Simpertus Vogt.
<lz>[Adresse ...]: Eruditione et virtute praestantissimo viro d.
m. Heinrycho Bullingero, d. ac fratri suo in Christo plurimum
observando, symmystae ecclesiae Tigurinae primo et
vigilantissimo.

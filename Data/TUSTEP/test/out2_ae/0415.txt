<nr>0415</nr>
<ae>Johannes Gast an Bullinger</ae>
<od>Basel, 8. April 1549</od>
<vo>Autograph: Zürich StA, E II 366, 172</vo>
<dr> </dr>
<re> </re>
<tx>
S. in domino. Gratias ago immensas ob tam pretiosum munus, quod misisti, neque
potuisses convenientiorem materiam arripere nostro seculo ac etiam
plausibiliorem papistis. Rogabo dominum, ut reliqua ea felicitate absolvas et
ecclesiae diu tuis scriptis prosis. Rependam brevi tuam liberalitatem munusculo
aliquo.
^$Mirum est apud nostros, quod vos Tigurini in novum illud fędus nomen vestrum
dare non vultis. Dicis: "Impius est rex, persequitur pios, comburit multos
innocuos." Verum est. Cur Helveticum fędus non annihilatis? Sed nolo
camarinam. Multi divinant non fore hoc absque seditione. Filii huius seculi in
sinu gaudent nos esse ita separatos, ut quęlibet civitas propriam sententiam
habeat. In fęderibus pangendis multa esse consideranda negat nemo; sed
tempora sunt perpendenda et quorundam vires auctas. Quid si aliquam conditionem
possent civitates annectere, quo tandem persecutio cessaret in Gallia, quę
fortassis ea ratione maior crudeliorque futura est? Dominus det nobis spiritum
suum, ne quid agamus consultemusque contra illius verbum.
^$Caesar agit Bruxellę. Do hat er sin son Philippum entpfangen. Mann hat im
geschenckt mer dan fur 3 donen golds werden. Consultat de rebus Germanicis
componendis. 1. Maii erunt comitia Ratisbonę. Bucerus et Fagio abierunt, puto
in Angliam; sibi ipsis fecerunt Hispanicas vestes, quo minus agnoscantur.
Civitas consultat cum episcopo, quo modo commode possent Interim detestandum
introducere sine tumultu. Reliqui fratres adhuc haerent, quid tum senatus sit
acturus ignari. Concionantur adhuc verbum dei et sacramenta administrant.
Dominus Michael, Augustinianę sectę monachus, qui concionatorem Spirę
egit, apud nos est et vix evasit Caesaris potentiam, et adhuc alii quidam
fratres proscripti a papistis haerent apud nos ecclesiam expectantes ac
legitimam vocationem.
^$Rusticus quidam in Sungavia in pago Dunstat hat ein gelten mit win am hals
gesetz, darin by 4 moß win gsin, die eim anderen buren bracht, die uß
gesoffen; ist also von stundt an beym tisch bliben ligen todt. Disen hat der
edelman lassen den hencker in Rhin werffen in eim vas.
^$Nihil respondes de causa divortii illius Thomę, qui monialem in Seckingen
duxerat, quę adhuc a custodibus observatur. Nebulo aliam superduxit et omnem
culpam huius divortii in te reiicit idque fecit coram senatu Milhusano. Scribe
igitur mihi rem ordine, quo te defendam, si noster senatus illum potuisset
comprehendere, facile credo, quod iam submersus esse[t] in flumine Rheni ob
ductas duas uxores.
^$Ferdinandus hat ein zwifachen zuͦsatzs gen Wien gethan, spist die stat,
fuͤrt vil geschutz dar, profant et munitiones; timet absque dubio Turicam
irruptionem. Margraff Albrecht vexiert die Seestett et Saxonicas civitates. Ich
bsorg, es werde ein grossen krieg geben uff den sommer. Es kompt jetzs uff
Georgij vil adels in Burgundt zuͦsamen, wiewol etlich sagen, sy kommen alle
jar do zuͦsamen. Practica est multiplex; Satan non quiescit. Caeterum dic,
quando absolves tomum 2 Decadum tuarum? Myconius valetudinarius est et senio
confectus, aliquando delirat bonus pater.
^$Vale.
^$Basileę 8. Aprilis 1549. Raptim.
</tx>
<un>T[uus] Gastius.</tx>
<lz>[Adresse:] Vigilantissimo pastori D. heinrycho Bullingero, praeceptori suo
perpetuo colendo. Zurich.

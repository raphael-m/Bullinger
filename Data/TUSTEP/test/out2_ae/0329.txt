<nr>0329</nr>
<ae>Bullinger an Johannes Haller</ae>
<od>[Zürich], 26. Oktober 1548</od>
<vo>Abschrift von unbekannter Hand (17. Jh.)<fx>^#/+Mit Randbemerkungen und Unterstreichungen von Johann Heinrich Hottinger.^#/-<fe>: Zürich ZB, Ms F 46, 597</vo>
<dr> </dr>
<re> </re>
<tx>Gott mit uns allen, der stercke uns in allem guten.
^$Auf sontag sind von wegen der 7 orten allhie Zür(i)ch erschinen Amandus Niderhoffen, aman zuͦ Ury, Dietrych an der Halden<f1>Inderhalden.<fe>, aman zuͦ Schwytz, und Caspar Stocker, aman zuͦ Zug. Die habend an burgermeister begert, daß man ihnen halte räth und burger. Hat er wüssen wöllen, was sie fürbringen willens seyen. Dann du den bruch wol weist, daß ein burgermeister gar niemand fürlassen darf, er wüsse dann warumb.
Dann wenn etwas were wider unser geschworen satzung, darf er nit fürlassen. Da haben die botten drey artickel anzeigt: 1. vom consilio, 2. von schmachworten, 3. von rächt männern. Und als der burgermeister mit ihnen arguiert, was ihnen an dem consilio, das noch nienen seye, so grosses gelegen, antwort: "Der keyser gibt uns viel gute wort, ist uns aber nit hold, wirt[?] ursach suͦchen, uns zuͦ bekriegen und allerley einziehen.
Wann er uns dann auch das Interim anmuͦten wolte, das nie[?] nit annemmen, auch wol achten, ihr wöllend sis[?] auch nit, daß man dann ein allgemeine antwurt gen köntind. Wann man hielte ein general, frey, unpartheyisch, christlich consilium, wollend wir uns dann underwerffen. Dadurch mögind wir bleiben zu beiden theilen lut deß fridens bey unserem glauben" etc.,
mit vil der rechten und guͦten worten. Als man ihnen nun auf montag räht und burger gehalten hat, haben sie fürtragen, wie gut seye einigkeit etc.[?], wie umb einigkeit willen die 7 ort diesen fürtrag angesehen. Und dieweil man imm glauben zwyträchtig, welche das reich dem keyser underworffen,
daß uns nit gleichs beschehe, bedencken die 7 ort by zeit und ehe dann wir vom keyser angestrengt werdind, uns zuͦvereinigen. Und bedencke/beduncke(?) sy das komlichste mitel, so man sich vereinige in ein allgemein consili ze willigen, was da erkant, angenommen etc.[?]
2. Demnach so herr Gvalthart ein schmächlich buͤchli wider sy
geschriben, daß man darvor seye, daß man an kantzlen und darüber einandren nit also schende. Insonders werden sie geschulten gelt genommen haben vom keyser, da begerind sy, daß man das anzeige, welche die syend, die gelt genommen; die wöllind sie straffen und das angelt nemmen. Wo sy nit zeigen mögind, solle
man sy straffen von ihr zuͦred wegen. Damit haben sy benamset 2 wyber, Heinrich Gesners frawen, auch Trini[?] Lyindineri, die haben die 5 ort geschmächt etc.
3. Daß man sich nit wölle widern eines pürlichen, zimlichen rechtens gegen mencklichen, dann recht versagen bringe groß unrath[?] etc. Das ist der fürtrag gewesen in summa und nit mer, onet daß sy vil und trüwlich zuͦgesagt, lyb und guͦt zuͦ uns zuͦ setzen und zuͦ allen eidgnossen. Das ist nun vil xin. Und hat der aman von Ury, der sonst wol beredt ist, geredt.
^$Räth und burger sind von den gnaden gottes gar dapfer, beständig und redlich, ist allerley dazuͦ geredt, doch entlich ist beschlossen, 8 man darzuͦ zeordnen, die sollend fürderlich
darüber sitzen, ein antwurt stellen und den räthen und burgeren wider fürbringen. Den boten ist die antwurt worden, mine herren werdind darüber sitzen und fürderlich ihnen ein antwurt geben. Zuͦ nacht am montag hat man ihnen zum Schneggen geschenckt; morndes sind sy gen Schaffhausen griten. Nächt sind sy wider von Schaffhausen kommen; hütt rittend sy
widerumb heim.<fx>^#/+Am Schluss Vermerk des Abschreibers:^#/- Plura non extant.<fe>
<lz>[Ohne Adresse.]<fx>^#/+Datum, Unterschrift und Adresse wurden vom Abschreiber durch einen Vermerk am Briefanfang ersetzt:^#/- Idem eidem. Tiguro Bernam. 26. octobris 1548.<fe>

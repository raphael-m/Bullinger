<nr>4633</nr>
<ae>Bullinger an Simon Zacius [Zak]</ae>
Zürich, [nicht vor 1567, wahrscheinlich 14. August
1567.]
Zürich StA, E II 342a, 511b. / Aut. Entw. oder Kop.
Simoni Zacio, ministro coetus Cracoviensis, domino meo
honorando et fratri charissimo.
Vidimus et audivimus libenter charissimum fratrem nostrum d.
C[hristophorum] T[(h)retium], cuius
adventus nobis ut semper fuit gratissimus. Gratissimum vero
et illud fuit inprimis, quod attulit tuam communi seniorum
ecclesiae Cracoviensis nomine epistolam eleganter sane
scriptam, plenam amoris erga nos syncer    humanitatisque.
Equidem antea quoque dileximus charitate syncera ecclesiam
Cracoviensem; sed tu nunc amantissimis scriptis tuis arctius
vehementiusque cum ipsa nos constringis. Cui si unquam, ut
tu praedicas, consiliis scriptisque nostris inservivimus
atque profuimus, deo, omnis boni authori, pro hoc gratias
agimus et nobis ipsis congratulamur, quod hac in parte
nostra opera ad utilitatem ecclesiae [et] gloriam nominis
sui ille usus est. Nos, quicquid illud officioli sit,
libentissime vobis praestitimus atque nunc et in posterum,
si ulla re vobis gratificari aut inservire possumus,
promptissimos nos vobis exhibemus. Rectissime vero
aversamini et abominamini nostrorum temporum Tradeitas et
Amonitas, qui se inepta scripturarum interpretatione huc
deiiciunt, ut, quod credant aut de quibus asseverent,
nesciant. Scio* (*a.R. spero?) autem eos, qui a regula fidei
recedunt, ad miserum hunc modum rotari atque circumferri.
Porro regula fidei simpliciter docet unum esse deum patrem,
filium et spiritum sanctum, non confusum equidem illum
tantum/tamen, sed proprietatibus suis distinctum. Neque enim
pater fili   aut pro nobis incarnatus neque pro nobis
crucifixus, sed filius est in mundum missus, ita tamen ut
divinitate ab eodem nunquam recesserit aut aeternitate
potentiave minor patre factus sit. Unus enim deus recte
creditur et praedicatur. Verum non institui hic ea de re
disputare, quam vos optime intelligere et rectissime
praedicare non dubito; huc tantum* (*a.R. tamen) occasione
tuae epistolae sum delatus. Hortor autem, ut in
simpli[citate] et puritate fi[dei] permaneatis, quod Tretius
vos strenue facere praedicat. Is plura de rebus nostris
referet; erit enim viva apud vos epistola. Quem vobis ut
virum syncere fidei [com]mendamus.

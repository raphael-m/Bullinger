<nr>3163</nr>
<ae>Johannes Fabricius an Bullinger</ae>
<od>
Chur, 14. August 1559.
<vo>Zürich ZB, Ms
S.95, 119. / Orig.
Gr.
II, S. 152f.
[R].
Er erwartet schon längst einen Brief von Bullinger und teilt das Wenige, was er hat, mit; "quae omnia quoque Laelius noster, qua est humanitate et facilitate, plenius et uberius verbis suis prosequetur.
-   Caesari Ferdinando in Turcicam expeditionem decreta sunt a principibus imperii aureorum quinquies centena millia, auxilia praeterea, si hostis bellum faciat, peditum millia viginti, equitum millia sex ad menses sex.
Idem Ferdinandus misisse fertur amplissimam legationem ad reginam Angliae
eam filio suo uxorem petitum.
Misit etiam in Galliam fratrem cardinalis Augustani novo regi gratulatum et amicitiam cum patre Heinrico initam confirmatum.
Fecerunt idem duces Wirtenbergicus, Palatinus, Bipontinus.
-  Rex Galliae parenti Heinrico exequias nondum fecit, vult eas celebrari frequenti principum Galliae conventu.
-  Sabaudus in Flandriam regem Philippum salutatum abiit inde propediem per Galliam rediturus et cum nova nupta in possessiones venturus.
-  Moscovita bellum contra Rigam
renovavit et hostium magnas copias, quae ex equitatu constabant, concidit.
Rex Daciae [Dänemark] Dietmagum [Dithmarschen] occupavit multis utrinque desyderatis.
-  Pontifex convaluisse fertur aut certe convalescere incipere ex morbo gravissimo; cuius in obitum ita quidam luserat:
                    Hic Carapha iacet superis invisus et imis;
                        Styx animam,  tellus putre cadaver habet.
                    Invidit pacem terris, diis vota precesque,
                        Impius et clerum perdidit et populum,
                    Hostibus infestis supplex, infidus amicis.
                        Scire cupis paucis: caetera papa fuit.
Bullam pontificis Laelius secum fert.
De Francisco suo quid Galli sperent, hoc carmen olim in natalibus eius ad parentem Henricum scriptum testatur:
                     Fertur in Alcmenes amplexus Iuppiter olim
                         Venturus noctis multiplicasse vices,
                     Nempe quod in magni divinos Herculis ortus
                         Nox hyberna licet non foret una satis.
                     Sic, princeps Henrice, tuo cum sanguine vellent
                         Alciden Gallis gignere fata suum,
                     Unius in prolis conceptum currere messes
                          Iusserunt magna cum ratione decem;
                     Scilicet haud aliter prorsus quam pluribus annis
                          Formari tantus debuit iste puer.
                     Et si fas homini res est aperire futuras
                          Nec votum credi numen inane decet:
                     Quo deni plures ternis sunt noctibus anni,
                          Hoc tuus hic infans Hercule maior erit."
                                                             Curiae, 14. augusti, anno 1559.
Darunter von Bull.s Hd.:  "Lectas remitte, optime Colline, et quidem quam cito fieri potest."

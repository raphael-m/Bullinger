<nr>0680</nr>
<ae>Johannes Gast an Bullinger</ae>
(Basel), 3. Januar 1550.
Zürich StA, E II 366, 108. / Orig.(Aut.)
S. in domino. Libellos te accepisse de morte Pauli papae
dubito minime.  En
admirandam rem fictitius noster prępositus summi templi
d. a. Gumpenberg,
curtisanorum omnium coriphęus, ad nos 29. decembris venit
stipatus magna
caterva sericatorum doctorum et servorum. Venereas puellas
tam molliter nunquam
credo fuisse indutas, ut Christus non frustra dicat: "In
regum aulis
inveniuntur, qui mollia gestant." Adfuit doctor Matthias
Held, homuncio mit
samet gekleidt uswendig und inwendig, am halß ein guldine
kettenen, die herab
ist gangen übergwerch von einer sitten ad aliud latus;
vagina ex serico, gladius
auro obductum, pileus, cingulus, calcei, caligae ex serico.
D. Theobaldus Papa,
d. Paulus medicus, homines procerę staturę sequuntur
prępositum novum,
dein reliqui sericati. Episcopus adiunxit illi curiae
magistrum, quo pompa esset
splendidior. Petiit a senatu pręposituram illam, quam a
papa adsecutus sit et
Romae iure obtinuerit. Noster vero prępositus dixit
paucis se a senatu nostro
electum et confirmatum habereque eam sub iusto titulo in
possessione quieta iam
ad annos aliquot pręposituram; propterea nolle cum eo
contendere aut ullam
conditionem suscipere senatui Basiliensi id committens, quo
eum defendat ab
istis raptoribus beneficiorum ecclesiasticorum. Multa
protrusit factitius ille,
nempe se velle quotidie 4 mens s ex           alere, bona
sua, quę possideat,
Basileę absumere et, si quid negotii senatus coram
Cęsare vel rege habeat,
facile compositurum apud illos, apud quos magna in
aestimatione sit. Respondit
senatus communibus suffragiis se elegisse prępositum,
quem et servare velint
contra omnes eamque potestatem habere.  A . . . . . . . .
confir  . . . . . . .
. etiam . . . . . .  .  Interim decretum de curtisanis
adduxerunt. Triste fuit
responsum praeposito; sed devoratur mira astutia omne
tędium.  Vide, quid
Satan moliatur. D. Heldt emit Friburgi aedes splendidas a
nobile quodam, gibt im
darumb 8000 fl. und ettlich hundert. Has pecunias a
Protestantibus et episcopis
decepticiis verbis acquisivit; Selestadii het er angelegt
16000 fl.
Myconius noster laborat podagra, bonus senex, et mirum, quum
nullas unquam
collegerit thesauros nec avaritię studuerit, ea molestia
vexari.        Aiunt
d. Rainaldum Polum Anglum in papam creatum novum. Si
Satanici eum non
seduxerint, ecclesiae ob pietatem et eruditionem, quibus
virtutibus pollet,
prodesse poterit.  Vale.  3. ianuarii.  Precor tibi, uxori
et omnibus tuis felix
anni auspicium. Salutabis nomine meo d. Theodorum et
reliquos. Basileę.
Tuus Gastius ex animo.
Quando adsolves concionum tuarum Decades?
Doctissimo viro d. Heinrycho Bullingero, ecclesiae Tigurinae
pastori
vigilantissimo, praeceptori suo perpetuo colendo.
     Zürich.

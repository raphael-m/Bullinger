<nr>3513</nr>
<ae>Mathieu Coignet an Bullinger</ae>
<od>
Baden, 21. Januar (1561).
<vo>Zürich StA, E II 368, 468. / Orig.
(Aut.)
S. Serius, quam constitueram, huc veni, quod, cum vellem Soluduro discedere, correptus sum coliqua, quę me mirum in modum per triduum torsit; sed tandem convalui.
Hic non mala initia pacificationis inveni et Quinquepagicos eo tandem deductos, ut iusticie viam admittant.
Illorum oratores privatim et familiariter alloquar eisque libere aperiam, quid de toto negocio hoc et pertinacia sentiam.
Permittit aliquando dominus, ut, dum aliquę provincie post longa bellorum incommoda parta pace
fruuntur, alie atque alię, que diutissime conquieverunt, externis aut civilibus bellis deflagrent.
Sic sunt vicissitudines; sed servantur, qui reverentur dominum, et pacis commodis in eo fruuntur nec non necessaria movent.
Hac in pacificatione nihil me prętermissurum persuasum habe.
Mittit ad te uxor condimenta aliqua  et caseos ad me missos e Delphinatu non malos; ea a benevolo animo accipies nosque amabis.
Tres tuos fasciculos literarum recepi cum foliis, qui mihi sunt gratissima.
Litere
tuto perferentur ei, qui in familia est regis Navarre.
Eius regis augetur in dies auctoritas, unde spem bonam multi concipiunt.
Expecto, quid in comitiis conclusum sit, tantum vereor, ne non constet pax inter principes Gallię.
Opus esset amnistia firmiore, quam que post Cesarem occisum fuit.
Varii sunt rumores de Philippi morte, sed adhuc sine authore.
Salutabis amicos omnes.
Te servet dominus incolumem.
Bene vale.
Badene 21. ianuarii.
                                         Tuus ex animo Coignetius.
(v.a.Hd.) An herren Heinrichen Bullinger, verkhünder des wortt gottes Zürich, zuͦ sichernn hannden.
Mitt sampt einer ballen mitt linem thuͦch überzogen.
^$Zürich.

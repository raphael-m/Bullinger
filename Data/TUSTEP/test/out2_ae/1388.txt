<nr>1388</nr>
<ae>Johannes Gast an Bullinger</ae>
(Basel), 11. april 1552.
Zürich StA, E II 366, 96. / Orig.(Aut.)
Salus in domino. Distribui libellos omnibus, ad quos
misisti, excepto d. Schertlino, cui brevi mittam, quum ad
nos miserit nuntium, quemadmodum promisit, quem spero me in
Alsatia visurum brevi.
Nova: Mauritianus exercitus reliquit Francofordiam accepta
ingenti pecuniae summa, bombardis et aliis ad bellicam rem
adtinentibus rebus; petit Oschenburgum episcopale oppidum,
dein Wirtzburgensem episcopum salutabit pro viatico et
commeatu. Aiunt, quod mirabile apud me, Maximilianum, filium
regis Ferdinandi, apud Mauritianum exercitum esse accepto
salvo conductu, et quid instituat quidve quęrat, dubito.
Quid si imitari conaretur S.Tarquinii factum, qui Gabios
mira arte devicit elusitque? Caesar qua arte Augustam
recuperaverit post triste bellum, norunt omnes. Aut
simultates sunt apud fratres ob imperiale fastigium, aut
dolo malo omnia aguntur. Principes oculos aperiant et
prudenter in tam arduo negotio agant. Lantgravii filius et
princeps de Mechelburg abducti sunt in Galliam; obsides
erunt, donec bellum istud crudele fuerit finitum. Expectant
Saxonici nobiles adhuc quosdam principes in singulas horas
adventuros.
D. Schertlino omnia prospere succedunt; in Lotharingia
castrametatus est in cęnobio monialium Rimlisperg
expectans regium exercitum. Argentina in magno periculo est;
pfaffi mussitant nescio [quid]; Friburgum sese conferunt, in
quo oppido debet perire absque dubio deo ita disponente
sentina illa omnium malorum. In Belgis magnus est collectus
exercitus; nobilis Martinus de Rossen habet pedites et
equites, cui adhęret regina, qui tentatus est semel ad
Cęsarem ire, sed impeditus est ab Hessis et a domino ab
Heideck. De Anglo nihil audimus nec de Dano, qui reges
ingentem collegerunt exercitum; sed nescitur, quid velint
instituere aut contra quem moturi.
Ferdinandici colligunt passim in pagis rusticos; signa
aliquot miserunt in Vallem, vulgo das Wilertal, welches
abkoufft hat dem adel der von Bolwil zuͦ Costentz.
Volunt impedire exercitum regium ne Argentinam defendat; sed
miseri frustra arma sumunt; credunt esse hostes, cum non
sint lacessiti ab illo, nec intelligunt belli huius fontem.
Petit rex in Lotharingia tres civitates olim imperiales,
misit ad illas caduceatorem, ut nomen dent imperio Romano;
an id velint facere, ignoro. Petit praeterea ab istis
civitatibus commeatum, obsides et pecuniam in sumptus
bellicos. Caesar minatur principibus et civitatibus extrema
quęque, si ab illo defecerint.
Das gantzs Bistum Mentz und Speir ist ingenomen, ußgnon
Speir und Mentzs die stett; die beid bischöff sindt zuͦ
Heidelberg gsin, haben raths gefragt, wie si sich sollen
halten, der pfaltzgraff geantwort, er kynne inen jetz nit
rathen; sy sollen luͦgen, wo es hinuß welle. Synd also
heimkert, haben etlich pfaltzgrevisch ritter begert, die
inen geben; do ist uff sy ein huff gezogen, das sy schier
weren gefangen worden. Handt wider zuͦruck kert, hernach
ein schiff lassen bereitten, uff dem Necker gon Spier
gefaren.
Episcopus Vormaciensis mortuus est iis diebus et alius mox
in illius locum suffectus; aiunt esse bonum virum. Pfaffi
Spirenses et Moguntini absconderunt se, quidam Coloniam
Agrippinam migrarunt, quidam ad nobiles fugierunt latibula
tuta quaerentes. Quid putas actum esse Augustę cum
pfaffis interimisticis?
Curavi libellum ad me missum Gallicum diligentissime; unum
accepit dominus Conradius Roescius; dann es wolt sich nit
schicken bede dem postmeyster ze geben, qui alias erat,
onustiorem sarcinam habebat, quam soleret. Nec puto te
repugnaturum. Die 13. indicem librorum aprilis accipiet
libellum. Vale in domino. Nonne prolixus fui? Indicem
librorum communicabit Theodorus noster, si petis.
T[uus] Gastius ex animo.
Domino Heinrycho Bullingero, ecclesiae Tigurinae pastori
fidelissimo, domino suo perpetuo colendo.
Ingolstadium se dedit; Ulmam vexare conantur. Hessus cum
Mauritio Belgas petunt. Rex Gall..... post quatuor et
quinque dies occupabit Rhenum.

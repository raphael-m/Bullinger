<nr>0840</nr>
<ae>John Burcher an Bullinger</ae>
Straßburg, 10. Juli 1550.
Zürich StA, E II 369, 90.
Zur.lett. III, S. 667.
Ep.Tig. III, S. 432f.
Orig. (Aut.)
Argentinae  10. iulii 1550.
S. P.  Non ita pridem scripsi humanitati tuae, Bullingere
amicissime, unaque
literis meis adunxi alias multas ab Anglia et Hopero
acceptas. Eas Valentino
Nußboum Basiliensi misi, ut per eum tutius ad te veherentur;
raro enim hic
reperitur tabellio quam in nundinis. In meis scripsi Hoperum
nostrum ad episcopi
munus electum a rege et senatu Angliae, quod certissimum
esse constat. Precor
deum, ut huic muneri bene praesit. Argentina nostra, ut
fama est, interimisat;
papistis enim tria templa conceduntur, in quibus libere suos
errores exercent.
Populus divisus in se: pars laudat papismum; maior tamen
pars adversatur. Senes
nonnulli et matronae praeter omnium opinionem veritati
adhaerent; libera manet
adhuc religio, liberi concionatores. Quid monstri alat
concilium Augustanum,
multi dubitant. In Anglia tranquilla sunt omnia; religio
suum habet profectum.
Quod vos infestaturus sit Caesar, nulla apud nos fama est,
neque aliunde apud
vos ortam vaticinor quam ex opinione militum, qui Caesarem
ex suo quisque
arbitrio metitur. Potius persuasum mihi habeo, quod
civitatibus bellum inferet.
Si quid sinistre audio de vestra Helvetia, non silebo.
Orandus interim deus est, ut pacem concedat. Vale,
amice colendissime. Te et familiam resalutant mei.
Tuus Burcherus.
Per Falknerum misi magnam literarum fasciculam d. Pellicano
inscriptam, quem oro
meo nomine salutes. Libri tui et literae dudum in Anglia
sunt allatae. Accepi
etiam a domino Theodoro literas, quas statim per veredarium
misi, cui quae[so]
me commendatum habeas et haec narres. Vale iterum. Turba
nundinarum non me
sinunt diutius immorari. Argentinae  10. iulii.
Scripsit ad me d. Gvalterus de pictis tabulis in gratiam d.
Halesii paratis. Ego
nihil ab ipso de iis unquam intellexi; scribam tamen et, si
iusserit, pecuniam
annumerabo. Misi ante 17* (* a.R.: .... .... ... ... ... )
die[s] sarcinam ab
Hopero ad vos missam et sportam ab Halesio d. Gvaltero
missam; spero vos accepisse.
Dem fürnemmen wisen hern Heinrich Bullinger, mynem gunstigen
hern und ffreundt.
Zurich.

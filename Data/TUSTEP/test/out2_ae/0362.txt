<nr>0362</nr>
<ae>Johannes Gast an Bullinger</ae>
<od>(Basel), 6. Februar 1549</od>
<vo>Autograph: Zürich StA, E II 356, 81</vo>
<dr> </dr>
<re> </re>
<tx>
Ex Lipsia 4. Ianuarii 1549:<f1>Die Nachrichten stammen aus dem Brief von Philipp Bechi an Myconius, Zürich StA, E II 356, 29f.(von RH).<fe>
^$"Timemus bellum in futuram aestatem gravissimum fore in Saxonia propter
Magdeburgenses, qui a Caesare sunt proclamati et proscripti. Brema urbs illis
adhęret; reliqui omnes hostes sunt tam principes quam civitates. Melanchthon
Lipsię fuit, qui scabie supra modum vexatur, excruciatur et exulceratur, cum
quo coenavi; qui si posset, in Saxonia non maneret. Habita sunt comitia
Lipsię, quę calendis Ianuarii dissipata sunt post discessum Mauritii.
Interim Cęsareum equites et civitates noluerunt recipere; docti tamen, inter
quos praecipui fuere doctor Belgeranus, Melanchthon et Ioachimus Camerarius,
quaedam propter communem concordiam admiserunt, utpote confirmationem,
unctionem, ieiunium et dies quosdam profestos sanctorum. Interfuit comitiis
Erasmus Sa[r]cerius, qui in exilium pulsus propter evangelium ac Amerbergi
haeret apud nobilem nomine Wolfgangum a Linderauw, et cum eo 24 concionatores
eiecti ex comitatu comitum a Nassauw. Hic omnes concionatores sunt proscripti,
et populus iam sine pastores misere agit.
^$Secundus articulus de expeditione facienda contra Magdeburgenses et Bremenses;
emporium Magdeburgense in Marchiam est translatum atque reliqui census Caesaris
mandato omnes illis abrepti sunt.
^$Ioachimus elector Interim recepit cum aliis principibus Saxonię. Missę
papisticę in tota Marchia habentur. Frater marchionis, Ioannes a Costrin,
omnino illi repugnat et graviter est iratus, quod relicto verbo dei in Interim
papisticum consensum suum dederit; se velle mori cum ministris verbi dixit,
praecipue cum evangelio Christi Iesu.
^$Tertius articulus de reddendo tributo. Cupit Cęsar pro corona Cęsarea ab
electoribus Mauritio et Augusto 8 thonen goldt, quam pecunię summam papę
dare vult et papam ab eo petere. 2. Ferdinandus petit V donellos auri propter
civitates, in quibus minera invenitur. Item Mauricius hat win und bier gesteigt,
dorvon er järlich mag innemen 10 donen goldts ... inkommen. Sic luxus principum
debet perdere regna."
^$Hęc ex Lipsia ad me et Myconium, qui graviter decumbit, scripta sunt.
^$1549. 6. Februarii.
</tx>
<un>Fehlt</tx>
<lz>[Adresse:] Fehlt

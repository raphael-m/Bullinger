<nr>5099</nr>
<ae>[Unbekannt] an Bullinger.</ae>
Februar 1571.
ZÃ¼rich StA, E II 377, 2645.
Schluss, 2645b.  (Der Anfang ist nicht kopiert.)
continetur actionum authoris Iacobi Andreae, magnam gratiam
habeo. Cognovi ex eo prorsus spem meam auguriumque non
fuisse vana, etsi multorum cum metu solicitudinem non
ignorarem. Dedit ergo dominus successum non vulgarem
pientissimo electo ad hoc opus organo, quam video ut
publicae pacis concordiaeque ita cum primis veritatis
rationem habuisse, nec dubium est, quin cordati omnes
formulam Servesti constitutam sint approbaturi. Nos certe
hic eam doctrinae rationem observamus;* (*Hiezu? a.R.: "Das
vergelt dir der teuffel.") de subscriptione tamen polliceri
idcirco nihil possumus, quod, cum citra consensum nostri
magistratus a nobis fieri non queat, periculum est, ne velit
concedere, ut, cum nuper Tigurinis postulantibus negata sit,
ne etiam recuset aliis ad evitandam Confoederatorum
offensionem. Interea vero nostrum consensum aperte, publice
privatimque declarare pergimus. Optandum est autem, ut
Heshusii zelus intempestivus spiritu mansuetudinis
temperetur et magis accommodentur, quae habet vir ille
illustria dona, ad ecclesiae aedificationem, sed et ut alii
cum iusta fidei constantia charitatem Christi servis dignam
declarent, quo minus exhibeamus iucunda hostibus
infensissimis, papistis, fanaticisque odiosissimis hominibus
spectacula.
Vale. Basileae anno 1571 mense februario.
Quid homo non faceret, si tantum Basileae, quantum si
Tubingae esset, auderet?
[Ohne Adresse.]

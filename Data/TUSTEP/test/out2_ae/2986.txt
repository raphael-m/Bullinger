<nr>2986</nr>
<ae>Johannes Haller an Bullinger</ae>
<od>
Bern, 10. September 1558.
<vo>ZÃ¼rich StA, E II 359, 2976. / Orig.
Ep.Calv.2957 (XVII, 333f)
Lausannenses res quomodo habeant ex fratre meo sine dubio intellexisti, ad quem nuper quaedam de illis scripsi.
Quaerunt varias mutationes quae genti nostrae graves sunt, et plurimum pariunt offendiculi et dissidii.
Neque enim fieri potest ut aliquid ipsis concedatur, quod non hic quoque recipiatur et instituatur.
Volunt enim nostri omnino conformitatem habere in ecclesiis sibi subiectis.
Beza interea huc reversus dimissionem petiit eamque impetravit.
Manebit tamen usque ad Martini diem.
Videtur
idem moliri Viretus.
Senatus noster (quod tamen quum sit secretum, te non publicare velim) cogitat de Germanis professoribus illic constituendis, et si qui inveniri possent idonei, facile reciperentur et liberaliter quoque tractarentur.
Cogitavimus de d.
Zanchio, qui Argentinae est, quamvis ille Germanus non sit, sed Italus.
Nostri vero Italos horrent propter Coelium, ut nosti.
Aliqui putant Hyperium ex Marpurgo evocandum esse.
Si quid consilii habeas, aut si quos noris pios, doctos, nominatos
viros, suggere mihi et videbo quid obtineri possit.
Benedictus noster Aretius Marpurgum his diebus profectus est amicos veteres salutaturus et simul percontaturus, si qui idonei homines inveniri possint, quorum usus illic esse posset.
Est tamen interea senatus noster sollicitus (nec immerito) ac forte in Charybdin incidant, dum Scyllam vitare volunt<f1>Adagia, 1, 5, 4 (LB II 183).<fe>, hoc est, ne aliquis Lutheranus aut contentiosus homo ipsis obtrudatur.
Et hic cavendum erit omnibus nobis.
Id quod sedulo faciemus.
Rerum novarum
habemus nihil.
-  -  -  -  -  -  -
Bernae, pridie Felicis et Regulae 1558.
                                     Ioan.
Hallerus tuus perpetuo.
Clarissimo viro d.
Heinrycho Bullingero Tigurinae ecclesiae pastori fidelissimo domino et compatri suo perpetuo colendo.

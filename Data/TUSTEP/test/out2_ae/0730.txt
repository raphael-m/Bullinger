<nr>0730</nr>
<ae>Michael Toxites an Bullinger</ae>
Brugg, 26. Febriuar 1550.
Zürich StA, E II 360, 495: / Orig.(Aut.)
S. P.  Tu vero et prudenter facis, mi Bullingere, et minime
arrogantem te esse
ostendis, dum tantis viris, quid faciendum sit, non vis
praescribere; ea enim
est natura tua, ut non superbe te de sentias, qui morbis in
theologo quam sit
periculosus, non ignoras. Quare non solum propter
eruditionem singularem, sed
etiam propter virtutes insignes merito te amamus. Ego etiam
pro tua in me
benevolentia gratias tibi ago immortales, quod me passus es
a te impetrare, quod
volui, meamque tibi fidem, operam, curam, diligentiam ita
tibi vicissim
polliceor, ut nunquam mea tibi defutura sit voluntas. Verum,
mi Bullingere,
tantum abest, ut tuas tibi remittere voluerim, ut curaverim
statim eas una cum
senatus collegiique nostri Bernam mitti. Placet Anglia, quo
facile mercatorum
auxilio sine periculo pervenitur, haud adeo magnis etiam
sumptibus; sed
dominorum nostrorum permittemus hoc arbitrio. Quibus
consulendum non fuisset,
nisi discors illa concordia multa non solum Helvetiis, sed
toti pene Germanię
mala attulisset. Oeconomus noster Kunigsfeldensis mihi
retulit se a [te]
cognovisse multos esse cum episcopos ac abbates tum alios,
qui religionis veram
doctrinam nunc recipiant. Quorum nomina quaeso Platnero
nostro indica, ut ea ad me perscribat;
vix enim aliquid longo tempore audivi, quod maiori me
voluptate affecerit.
Christus regnabit et tum, ut alicubi cecini, bestia foeda
cadet.  Vale.  Raptim
Brugis  4. calendas martii 1550. Salutat te totamque tuam
familiam mea, quae
nunquam nisi honorificentissime/am(?) tui mentionem facit.
Salvum te cupiunt,
quos salutasti.  Toxites t[uus].
Clarissimo atque humanissimo viro d. Heinrico Bullingero,
ecclesiastę Tigurino, domino suo observando.

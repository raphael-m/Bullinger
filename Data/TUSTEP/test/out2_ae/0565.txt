<nr>0565</nr>
<ae>John Burcher an Bullinger</ae>
<od>Strassburg, 25. August 1549</od>
<vo>Autograph: Zürich StA, E II 343, 414 (Brief); E II 345a, 423 (Beilage - Text in Nr 19231: mit diesem Brief veröffentlichen und keine separate Nr. machen!).
(Siegel...)</vo>
<dr>Zur. lett. III, S. 654ff., Ep. Tig, III, S. 424f.<dr>
<re> </re>
<tx>S. P. Non dubium, quin fama malorum Angliae nostrae ad vos
etiam pervenerit tandem. humanissime Bullingere. Quae quoniam
incerta et inconstans esse solet, placuit certum aliquid et de
seditiosorum petitionibus, et causa tumultus, et de eorundem
poena atque supplicio, quod pro meritis passi sunt, aliquid
scribere. Occidentalis Angliae pars, quae in Cornwall et
Devinschir dividitur, habuit seditiosos collectos iis mensibus
praeteritis iunii et iulii, ad numerum, ut creditur, sedecim
mullium armatorum. Duces seditionis primo libertatem
proposuerunt populo consequendam ab iniuria et oppressione
nobilium, qui vi partim, partim dolo, pascua olim communia in
proprios usus converterunt. Atque hanc ob causam seditio
praevaluit per omnes Angliae partes, adeo ut nulla pars erat
fere, in qua non aliquot tumultuabantur hanc ob causam. Sed
regiis literis et promissis undique statim pacati sunt rustici,
praeterquam in dictis Cornwalliae et Devinschir partibus. Istic
quoniam autores erant seditionis sacrificuli duo, statim
admonuerunt plebeios periclitari religionem, pro <?> defendenda
et restauranda paratos esse convenit Christianos. Itaque nomine
et autoritate Christi et regis convocarunt papistarum tantum
numerum. Scripsit ad eos rex admonens ut pater, quo desisterent
ab incepto tumultu. Librum Butlero mitto, quem posset vobis
exponere. Admonitionem despexerunt, atque palam profiteri
coeperunt, alium se velle regem instituere, aliud concilium,
aliam religionem, ut per articulos hos Latine versos patet.
Coactus iam rex, ut inimicos aggreditur iusto exercitu; millia
tria aut quatuor prosternit: obsessam ab iis civitatem, quae
Exeter vocatur, liberat: seditionis autores aliquot capti,
reliqui disparsi sunt omnes. Sunt adhuc rebelles in alia Angliae
parte, qui confisi praedictorum auxilio tumultum movebant.
Contra hos ipse protector regni huius mensis initio cum magna
militum copia profectus est. Dignam igitur, ut spero, seditionis
poenam acceperunt. Interea, dum haec aguntur in Anglia, Gallorum
tyrannus potius quam res (non enim te latet, quanta tyrannide
saevit in Christianos Lutetiae non ita pridem, dum reciperetur
pompa in civitatem, qualiter pro spectaculo et lusu quinque
miserrime concremari iussit) bellum regi nostro et regno
indicit, sed prius paratisper maria militibus, qui statim post
indictum bellum occidentem Angliae invaderent seseque seditiosis
associarent. Sed dominus praevenit huic malo; nostri enim quum
nuntiaretur Gallos appulisse atque exercitum terra posuisse, eo
festinant, aditus ad naves diripiunt, in pugnam se parant,
ibique Gallorum totus exercitus sternitur adeo, ut mihi a fido
scriptum est, ne unus superstes relinquitur. Numerus Gallorum
arbitratur fuisse quinquies aut ut minimum quater mille.
^$Hoc habui, quod tibi in praesenti de nostra Anglia
significarem. Caeterum fama est, universos Helvetios foedus cum
hoc immani Gallorum tyranno accepisse; quod quum ab autore
peterem, an etiam Tigurini huic foederi consensissent,
affirmavit. Verum ego non possum credere vestrates adeo
insanire, ut cum tyranno hoc foedus acceperint, qui nihil quam
papam et eius regnum stabilire conatur. Rei veritatem a te scire
cupio. Te uxoremque iubet D. Richardus et uxor salvere plurimum,
qui mihi haec omnia fere scripsit. Salutat vos etiam mea quam
officiose. Orate pro nobis et Anglia nostra dominum. Bene vale.
^$Tuus ex animo Ioannes Burcherus.
<lz>[Adresse ...]: Dem fürnemmen, wisen hern Heinrich Bullinger,
predicanten, wonhafft vor dem Münster, mynem gunstigen hern und
guͦten freundt. Zurich.


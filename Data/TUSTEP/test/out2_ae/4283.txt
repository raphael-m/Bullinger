<nr>4283</nr>
<ae>Johannes Haller an Bullinger</ae>
Bern, 10. März 1565.
Zürich StA, E II 370a, 332. / Orig.
(Aut.)
S. Recte vero cogitas, quales hic habeamus homines in republica, atque utinam non potentiores pene omnes ita essent affecti! Pauci supersunt in senatu (ex
inferioribus tamen), qui libertatem salvam retinere velint.
Pessimum est, quod religio et salus fidelium eorumque petitiones ubique praetexuntur.
Ea specie
seducuntur simpliciores ex civibus.
Miror vero illos tam patienter nostras contradictiones ferre posse; ringuntur quidem mirum in modum, interea dissimulant;
nam saepe expectavi, ut vocaremur ad senatum.
Sed fortassis conclusionem expectant, ut postea communi authoritate nos premant.
Dominus frangat ipsorum consilia.
Potes cogitare, quę sit sors nostra nunc hic docentium et pastorum partes agentium.
Dominus confirmet et custodiat suos!  Interea vero nihil amplius in
isto negotio actum est.
Ego pro infoelici et infausto omine habeo, quod nuncius, qui cum literis nuper Lugdunum ad Lemovicensem missus est, in itinere, antequam
ad ipsum perveniret, periit.
Utinam sic universa illa machinatio pereat! Ita mihi faustum esset omen.
            Alias nihil novi.
Sumus valde solliciti der
handlung halb mitt dem herren von Sax.
Gott schicke es zum besten; dann es möcht wol ein bösen handel gen.
Wil gern hören, was von Baden kömm.
        Literas
Fabritii remitto et magnas pro hic gratias ago.
Aliunde iam nihil habeo.
Wir hend die Genffer aber einist gar erzürnt, das wir in das foedus nitt consentierend;
si hend uns für grob esel, die wir nun unser und nitt der gmeinen kilchen rechnung tragend.
Aber mich dunckt, si wellind uns gern als esel mißbruchen.
Musculi
exemplar ita, ut est, imprimitur; so vil hatts gholffen, das man si inen worden; sonst hettend si gar herrliche locos drus zwacket und anders an dstatt gsetzt.
Si dörffends nun nitt ußlon, so si send, das mans innen worden.
Quid praetermittere voluerint, videbis, cum exemplaria fuerint absoluta.
Nihil aliud nunc habeo, nisi quod dominum oro, ut te diutissime ecclesiae suae servet incolumem.
Salutant te d.
Steigerus, Diesbachius, Zähenderi, socer, fratres item ac symmystae, praesertim Musculus, mater item, item et uxor.
Saluta nostro nomine tuos
omnes.
Bernae  10. martii 1565.
I[ohannes] Hallerus, semper tuus.
Clarissimo viro d.
Heinrycho Bullingero, Tigurinae ecclesiae pastori fidelissimo, domino et compatri mihi summa semper observantia colendo.

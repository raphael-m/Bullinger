<nr>0711</nr>
<ae>Bullinger an Oswald Myconius</ae>
Zürich, 1. Februar 1550.
Zürich StA, E II 342, 238. / Orig.(Aut.)
S. D.  Hasce scribo, vir praestantissime, ne arbitreris me
tui prorsus esse
oblitum. Totus iam vertor in aedenda Decade mea III; quia
enim multa alioqui
mihi incumbunt negotia, quae excutere non possum, cogor iam,
quicquid temporis
reliquum est, impendere Decadi. Haec commemoro, ut noris
verissimam causam, cur
rarius scribam. Praeterea te dignum nihil occurrit; tanta
est vanitas, tanta
incertitudo literarum et nunciorum vel a praestantissimis
viris profectorum, ut
saepe me pigeat et pudeat. Serius ergo et fere nonnisi
compertas res scribo,
etsi interim plurima subinde accipiam ab amicis. Ex Italia
nihil certi habemus
quam factiones esse graves inter cardinales; putatur tamen
cardinalis
Ferrariensis, Gallicanae partis coripheus, excellere; sed
quia Caesareani
admodum sunt prudentes nec paucus eorum numerus, divinant,
quibus hoc genus
hominum penitius cognitum est, creandum fore papam aliquem
ex Italia,
Florentinis maxime, qui Ferrariensi faveat. Quidam omnino
pollicentur Polum fore
coronandum. Quisquis vero coronetur, so wirt nüt dann eis
tüfels antlyt krönt.
Conscribitur brevi, nisi iam conscribi coeptum sit
Germanicus in Germania
exercitus pedestris. Mandavit Bavarus princeps Wilhelmus
suis stipendiariis,
parati sint, ut, quacunque vocentur hora, prodeant in aciem;
incertum tamen, quo
ducendae sint legiones illae. Imperatores futuri creduntur
comites a Fürstenberg
et ab Hohenzollern. Putant alii ducendas in Helvetiam, alii
in Hungariam, alii
in Pedemontanam regionem pro restitutione Sabaudi principis;
alii conduci putant
pro obtinendis in tyrannide civitatibus. Nescio, quid iterum
sperent de cuiusdam
morte. Ego omnia illa ex insidiis fieri credo. Dominus
servet nos. In
Wirtembergensi agro latitant aliquot equitum turmae et
peditum cohortes . . . . . . .
putant totum exercitum Romam ducendum ad coronandum
pontificem nesciquem. Ego
piis vigilandum et orandum esse arbitror. Vale et vive
feliciter. Tiguri  1. februarii anni 15[50].
Bullingerus tuus.
Praestantissimo viro d. Osvaldo Myconio, domino et fratri
colendissimo suo.
Basel.

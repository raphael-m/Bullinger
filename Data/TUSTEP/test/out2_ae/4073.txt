<nr>4073</nr>
<ae>Bullinger an Johannes Calvin</ae>
ZÃ¼rich, 6. Januar 1564.
Genf 114, 101. / Orig.
(Aut.)
Ep.Calv. 4065 (XX, 226f)
Dominus Iesus benedicat tibi et domui tuae concedatque annum hunc tibi felicissimum ac diu te nobis servet incolumem! Fateor me tibi, domine colende et frater
charissime, plurimum debere, qui quum tot tantisque oppressus sis negotiis et valetudine utaris alioqui afflicta, nihilominus pergas tam familiariter et
diligenter ad me de rebus omniubs scribere.
Dominus rependat tibi et servet te a malo benedictioneque sua felicitet.
Brevis sum libenter ne laboribus laborem
adiiciam.
Nec tibi nunc sed Bezae nostro scriberem, qui omnia mea ad te referret, nisi postulasses a me responsum.
Scis, mi frater, quid a me postulaveris
ultimis tuis.
Ego vero ea in re ita sum perplexus, ut iam certi non possim respondere quidquam.
Tibi inprimis et ecclesiae Gallicae, dispendio etiam vitae meae,
gratificari paratus sum.
Verum dum nostros et res nostras hominumque nostrorum mores et ingenia legumque nostrarum rationes et multa alia mecum perpendo, videre
non possum, quo res ecclesiae et reipublicae nostrae salvae et incolumes manere possint, si istud quod scis fiat.
Proinde dominum ex animo noctes atque dies oro
ut is quid certe et salubriter fieri possit, ostendat.
Mirabiliter is hactenus nos servavit, et paternam in nos caritatem declaravit.
Eundem oro ut is esse in
nos porro pergat, qui fuit hactenus.
Sat scio et te perpetuis dominum precibus invocare.
Praestet hic nobis, quod nobis omnibus est salutare.
In hoc aeternum
vale et perge me eo amore prosequi, quo hactenus es prosequutus.
De reliquis scribo ad nostrum Bezam.
Tiguri  6. ianuarii 1564.
Saluta fratres et symmystas.
Salutant te et illos nostri.
Tuus Bullingerus.
Clarissimo viro d.
Ioanni Calvino, Genevensis ecclesiae pastori fidelissimo, domino meo colendo et fratri charissimo.

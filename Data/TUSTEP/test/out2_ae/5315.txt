<nr>5315</nr>
<ae>Bullinger an Tobias Egli.</ae>
Zürich, 18. Juli 1572.
Zürich StA, E II 342,  688./Orig. (Aut.)
Graub. III, 355f. R.
S. D.  Accepi omnia tua, dilecte mi frater, sed nondum vel
dimidiatem partem
legi negotiis impedit s, tum et capitis debilitate varietate
negotiorum
conciliata. Remitto tamen literas optimi viri d. Ruinelli,
quem meo nomine
salutabis. Ita mihi tumultus rusticanus propter decimas
displicet, ut magis
displicere non posset. Cohercendi sunt sane et rationibus
commodis ad aequitatem
reducendi. Huiusmodi conatus vere sunt seditiosi quique
multum offendunt nostros
adversarios nec immerito. Dum ambasatoris nostri (?)
calumniam audissemus,
aderant ex senatu nonnulli. Ego excipiebam: 'Cum hic in urbe
sit, quid si
accederemus eum et inquireremus? [Responsum nobis:] Magistratus est hac
in re agere, quod decet.' Caeterum dum interrogo hodie, quid
factum sit,
intelligo rem nondum delatam ad senatum et quosdam
contemnere illius hominis
multas ob caussas futilitatem. Dubito ergo, quid futurum
sit. Ipse quoque non
magni facio illius accusationem, si propius expendero, quam
facile illi sit
negare ante dicta. Suadeo itaque, tibi ipsi haec serves, non
erumpas; qua de re
et Simlerus ad te ....* (*a.R.: ......?)  Nihil autem
stultius (condona hoc
mihi) faceres, quam si apologiam scriberes ad Helvetiorum
legatos. Si ignoras:
non legerent, conspuerent, lacerarent, proculcarent etc.
Quae hisce diebus
variis ex locis ab amicis accepi, mitto, ut cum amicis et
familiaribus legas,
deinde remittas. Plura iam non possum.
Saluta amicos ordine omnes.
Ocyssime.  Tiguri  18. iulii, quo die ante annos 68 in has
erumnas et miserias sum natus, 1572.
Bullingerus tuus.
Froschouerus agit tibi gratias und wil noch ein zyt warten
etc.
Minem lieben herren und guͦten fründ h. Thobia Egli,
pfarrer zuͦ S.Martin zuͦ
Chur.
                            Chur.

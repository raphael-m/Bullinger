<nr>3425</nr>
<ae>Matthieu Coignet an Bullinger</ae>
<od>
Solothurn, 3. Oktober [1560].
<vo>ZÃ¼rich StA, E II 368, 435. / Orig.
(Aut.)
S. De Gallicis tumultibus nihil intelligo nisi spem esse Navarre regem venturum Lutetiam et ad aulam regis 20. huius mensis et illius fratrisque adventu omnia fore quietiora.
Pontifex prae se fert optare concilium modo Tridentinum continuetur aut celebretur in alia Italie urbe aut in Pedemontio.
Germanie urbes omnes suspectas habet.
Hac loci contentione protrahetur in tempus aliud vel potius in aliud seculum; aliquando Christus et electi testimonium dicent de evangelio.
Si quid de conventu
Stutgardiensi intellexeris aut de temporum ratione Germanie et Rhetie, ut me certiorem facias, etiam atque etiam oro, nec timeas gravare postam, hospitem meum, quem scis maximum habere stipendium, ut Badenam usque tuto literas mittat ad me perferendas, et quem potissimum et solummodo conservavi in eo munere, ut sepius tuis literis frui possem.
Responsum expecto liberale et regium ab amplissimo magistratu super regis honesta postulatione iamque, quale optabam, habui a Bernatibus.
Te servet dominus incolumem.
Amicos communes salutabis nosque, quod facis, amabis.
Soluturi  3. octobris.
                                                 Tuus ex animo Coignetius.
D. Henrico Bullingero, ecclesiae Tigurinae pastori vigilantissimo.

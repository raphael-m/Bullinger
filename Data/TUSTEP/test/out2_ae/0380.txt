<nr>0380</nr>
<ae>Joachim Vadian an Bullinger</ae>
<od>(St. Gallen, Februar 1549)</od>
<vo>Autograph: Zürich StA, E II 351, 144</vo>
<dr>St. G. Mitt. 30, S. 783ff.</dr>
<re> </re>
<tx>
S. Tua illa omnia, quae per Antronium bibliopolam remitto, legi relegique
senatuique nostro quanta potui diligentia exposui, qui gratias ut agerem tuae
Humanitati mandavit, nec dubito, quin idem vel reluctantem aliquo beneficentiae
genere sit demeriturus. Expectabimus iam nunc eventum comitiorum et aliorum
pagorum responsum; quod ut faustum sit, dominum sedulo precamur. Vale, et si
quid habes, quod nosse referat, rescribe. Georgio Laeto suas bona fide
transmisi. Frechtus adhuc Kirchii ad Eggum in vinculis tenetur cum aliquot
symmystis et fratre sutore, qui, quia iam captum paulo animosius est consolatus,
ne minis cedat, simul arreptus eodem tenetur carcere. Dominus ipsos confortet.
Amen. Misissem acta illa citius; sed non erant quibus tuto isthaec concrederem.
Proinde velim, ne cessationi asscriberes, sed industriae, quod paulo serius,
quam volebas, miserim.
^$Es sol gewüsslich war sein, das die kayserisch parth in Italia verscheiner zeyt
die statt Senam erobert mit geschwinden listen und 1500 Spannier darin zuͦ
bevestigung in zuͦsatz gelegt habe. Und wil sich diss ursach hören laßen, das
der kayser söllichen weg und mit zuͦthuͦn der stetten Florentz, Pisa und
Luca dem papst alle gelegenhait fürkhommen welle, damit er den Frantzosen in
Pemont khain hilf beweysen könne noch möge. Wil in Neapoli ouch armaden auf in
rüsten, damit er sich dester weniger ruͤren gdöre etc.
^$Man schreybt ouch, Don Ferdinand Gonzaga lasse sich dess Pemontz halber gar
trutzlich merkhen, wellcher kays. Mt. anschlegen gut wissen tregt etc.
^$Es wirt ouch khain anderer grond sein, das er den hertzogen von Sophoy
anrichtet, bey den aydgnoßen zuͦ werben, damit man La payß de Waa imm
widerum zuͦston lasse. Dann wo er diss mittellandschafft zuͦ disser zeyt und
in dissen seinen so gefarlichen spanischen anschlegen solte in die clauwen
bringen, so wurde ain aydgnoschafft und Frankrich dermaßen getrendt, das khain
tayl dem andern ainich hilf one großen verfassten gwalt zuͦsenden, vil
weniger provant und anders dergleychen zuͦkhomen laßen möchte. So werind wir
dann imm sak dess ainigen saltzes halber, und muͤßte leut und fäch verderben.

^$Item sind frisch brief auß Antworff ankhomen, anzaygende ain merklich[e]
verräterey, so sich in der kron Engelland erhaben und uff 16. tag Ianua[rii]
außbrochen und wonderbarlich fürkhomen ist. Der almirant daelbs [hat] ain
geschwinde prattika angericht, den jungen künig Eduarden samp[t] seinem
praetector (der doch sein leyplicher bruͦder ist) und sampt seiner eltisten
stieffschwöster (so dess kaysers schwöster dochter ist) ainßmals zuͦ erwürgen
und sich zuͦ könig mit der jüngsten schwöster vermechlung auzewerfen. Daß hat
imm aber gfäldt, und ist mit vilen gfangen worden, und hat man vil geroubts
guͦtz hinder imm fonden. Wer der pratik den anfang geben habe, wirt zeyt zuͦ
erkennen geben. Suspectus est papa, suspectus Gallus. Man wil aber achten,
Caesar habe die schwöstertochter in die schantz schlachen wellen, dieweyl doch
der könig die muͦter vormals repudiert hat, und dissen jungen könig abweg
thuͦn, damit ainer sich aufwurfe, an demm man sich von der schwösterund basen
wegen ze rechen hette und imm fall hinder die kron Engellandt khommen möchte.
Man wirt aber den urhablichn sächer wol finden. Ego evangelio Angliae
faustissimam illam detectionem parricidi ex animo gratulor. Man sagt ouch, der
printz Philippus sey vast krank und er kayser nit gsond. Der krayßtag zuͦ Ulm
ist abermals ungeschafft zerflossen. Was die ursach seyge, waist man nit.
Villicht ist ettwas vorhanden, das vil anschleg hinderen wil. Jedoch gilt eß
wachens und umsechens.
</tx>
<un>Ioachimus Vadianus.</tx>
<lz>[Adresse:] Clarissimo viro D. Henrycho Bullingero, almae urb[is] Tigurinae
praesuli, amico semper colendo observandoque.

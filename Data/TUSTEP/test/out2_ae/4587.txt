<nr>4587</nr>
<ae>Johannes Haller an Bullinger</ae>
Bern, 5. April 1567.
Zürich StA, E II 370a, 380. / Orig. (Aut.)
S.  Scrpsi ante biduum. His nihil habeo quod addam, nisi
quod interea auditus est comes Anguisolae, legatus Hispani.
Petiit transitum, non quidem per terras dominorum nostrorum,
sed prope illas et bona verba dedit. Hoc quoniam impediri
non potuit extra fines nostros, illi, ut audio est
concessum, so vil min herren blanget. Acht wol, es werd jetz
auch uff den tag kon für gmein Eidtgnossen. Cum
Friburgensibus interea nihil est actum. Expecto, quid tibi
afferatur ex nundinis his Francofurdianis. Nostros
mercatores quotidie expectamus. Poteris per hunc mittere, si
quę habueris. Deperit is adhuc illam puellam, et cupio per
vos aut vestratium aliquos cum domino de Mülinen agi, ut ei
in matrimonium concedatur. Mihi hoc imponere voluit; sed
malo per alios hoc cum ipso agi, ut cum maiore pondere fiat.
Blasius meus heri iterum discessit; is te plurimum
salutat. Musculo nostro hodie duo pueri, qui tamen non ex
suis sunt, peste obiere; ita subinde malum hoc recurrit.
Dominus servet ipsum et nos omnes a malo!
Salutant te nostri omnes. Fratri nihil nunc scribo. Saluta
ergo eum meo nomine cum tuis omnibus.
Bernae  5. aprilis 1557.
I[ohannes] Hallerus tuus.
Clarissimo viro d. Heinrycho Bullingero, Tigurinae ecclesiae
pastori fidelissimo, domino meo honorando et compatri
charissimo.

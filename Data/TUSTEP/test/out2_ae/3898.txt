<nr>3898</nr>
<ae>Bullinger an Ambrosius Blarer</ae>
Zürich, 15. Januar 1563.
St. Gallen  IX, 89. / Orig.
(Aut.)
Bl.
III, 735f.
S. D. Literas ad te, chare frater, missas Augusta et per te ad me
missas accepi et ingentes tibi pro hoc beneficio gratias ago.
Fratris tui literas hic remitto et rursus ago gratias pro
communicatis his.
Intellexisti captum esse principem, ut iam non
videatur opportunum, quicquam mittere ad illum, nec posset
quicquam ad ipsum commode nisi per d.
Bezam perferri; at ubinam
sit vir doctissimus, piissimus et optimus, dubitare incipio;
vereor illum quoque cecidisse in acerrima illa pugna, de qu[a]
referunt, quod hominum memoria nulla unquam aut uspiam fuerit
saevior.
Experti sunt papistae evangelicis quoque manus esse et
animos, quod iam diu negarunt et miseris insultarunt.
Perstrinxi
historiam obiter et breviter, quantum ego quidem ex literis
amicorum ut compertum novi (pro certo tamen in tanta narrationis
varietate nihil affirmo), et quae misi in Poloniam, ea haec ad te
mitto ea lege, ut per primum nuncium ad me remittas tibique ea,
quae expono, retineas; audiemus brevi deo volente veram
historiam.
Porro te valde oro, mi frater, ut adiunctas his tuis
literas cures tuto, et quam primum fieri potest, transferri
Sangallum ad Linerum nostrum, cui inscriptas vides, aut ad
Zollikoferum; nollem has amitti; est in his aliquid operae
precium.
Imperatorem vix credo 7 camelis auro onustis esse donatum a
Turca; verius crediderim nunc exactiones ab ipso institui graves,
ut ipse tributum Turcae pendat.
Si quid certi habes de eius
peregrinatione, quaeso, communices.
Optime vale.
Tiguri  15. ianuarii 1563.
Saluta d.
Matthiam 1563.
Adr.
fehlt, dagegen ist auf der Rückseite von A. Blarer vermerkt.
"Bullingeri."

<nr>2560</nr>
<ae>Raphael Sailer an Bullinger</ae>
<od>Augsburg, 26. Februar 1557</od>
<vo>Autograph: Zürich StA, E II 346, 363.
(Siegel...)</vo>
<dr> <dr>
<re> </re>
<tx>S. P. Vir eximius et authoritate et rerum experientia
singulari pollens ad nos iam pridem venit, quem advenisse in
urbem nos tardius tamen incuria aliorum agnovimus, certe
insperatum magno desyderio cum tuis expectavimus. Apparet
nimirum ex omnibus ipsius gustibus et moribus, quanta sit
humanitate ultra ingentem alioquin gratiam praeditus, ut egre
quodammodo feram meam illi operam, quae tenuis admodum est,
neque patris mei, cuius authoritas, iam passim increbuit, usui
esse potuisse. Sane etsi minime virtus excellens neo  me
vocasset illuc, tamen amantissima tua commendatio tantum
nimirum efficere apud me debet, ut, quantum te amem, infimo
potius cuique demonstrare, nedum ab admiranda prudentia
dignissimo declarare me conveniat. Itaque hoc omnino persuasum
habe, quod in me ipsum, quod in fratrem conferrem vel
diligentia vel studio, in tuis in rebus me nequa-quam, dum
vixero, praetermissurum. Nunc ad res nostras familiares.
Literas tuas ad d. Laetum, qui e sacro fonte anno primo et
vingesimo abhinc me levavit, post quinque dies demum ablegavi,
quod ignorarem, domine esset, septimo nempe abhinc lapide, an
in aula cum principe electore. Verebar enim prius ac id
habebam compertum, ne, ad uxorem transmitterem, illa minus
curae in tuam solicitudinem quam ipse ego impenderet, quem
nihil consilii tui fugere potuit, quin festinationem
testimonio tuarum ad me accelerares. Secure igitur eas illi
reddi curavi ac in horas singulas, ad nos quod miserit,
expecto. Tu modo sic accipe: qua fere hora a d. Gesnero nostro
literae nobis afferuntur, eadem quasi, qui literas tibi
perferunt, hunc iterum adplicant, optati illi quidem homines,
sed abitum hinc nimis cito maturantes, ut saltem nuptias
magnificas alicuius Fuggeri perendie instantes me ductore
inspexissent. Puto enim fore, ut ne ipse talem adparatum
unquam viderim, quem philosophiae praesidio sacrarumque
literarum auxilio contemnere posse vehementer mihi gratulor.
^$Historiam obitum marchionis una accipies, una cum literis ab
Hugio nostro.
^$Est etiam oblongus fasciculus imaginum aliquot piscium ad d.
d. Gesnerum, tantum non patrem meum, spectans, quem d. Iulius
ad nos his diebus misit. Ego priusquam scirem eum omni
eruditionis ac pietatis generum politissimum virum de piscibus
quoque meditari, vidi inter peregrinandum alicuius effigiem
piscis, qui faciem humanam modis omnibus prae se ferebat et in
lacubus Athesi fluminis captus esse dicebatur. Inquiro iam
diligentissime atque proxime mittam. Literas has Collino, cui
salutem officiosissimam adscribo reddas, oro, quas ad eum d.
Wolfius noster in me praesentia, dum de abitu vestrorum nobis
nunciatum esset, scripsit. Qua pompa cardinalis Boloniae
fuerit exceptus pontificius, ex his intelliges.
^$In comitiis quid effectum et quae alioqui turbę nobis
immineant, patris ho/ec mei manus indicabit, qui ex animi
vobis immensam ac faustam felicitatem cunctis precatur. Ecquid
de filio tuo? Postremo persuasum prorsus habeto nihil esse,
quod tui causa subire recusaturi simus. Vale, vir ac pater
excellentissime. Salutem officiosissimam d. Gesnero ac
cęteris nostris.
^$Augustae Vindelicorum 26. feburarii 1557.
^$Totus animo ac studio tuus Raphael Seiler.
^$Ignosce; non relegere licuit.
<lz>[Adresse ...]: fehlt.

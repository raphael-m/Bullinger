<nr>1371</nr>
<ae>Johannes Gast an Bullinger</ae>
Basel, 17. März 1552.
Zürich StA, E II 366, 90. / Orig.(Aut.)
schwerlich 1552 /  1555?
S. in domino. Non dubito, quin remiserit d. Myconius
Tridentinae sessionis scripta. Plures autem ego habeo
epistolas, quas tu fortassis nondum vidisti, nempe regis
Galliae et Anglię regis, Ioachimi de Brandenburg et alia
quędam a paucis visa; si non habes, significa.
Dominus Schertlinus abiturus est fortassis die martis
proxima; expectat equitatum, qui illum deducet in terram
opimam episcoporum; nam digni sunt, tandem ut pereant, post
tot homicidia cruentissima, quę perpetrarunt in pios
Christi fideles martyres.
Fama fert cancellarium episcopi Moguntini ab Hessis captum,
et si parum expectassent, cępissent episcopum, qui vix
evasit a rustico admonitus. Concilium
Tridentinum finem habet; evolant episcopi omnes nidos alios
quaerentes tutiores. Augustę proclamatum buccina nullas
nundinas Francofordiae fore. Papa conqueritur Caesarem in
Lutheranos esse mitem; se velle Gallo adhęrere. Mauritius
in armis est. Quid putas futurum? (Vertetur brevi tota
Germania et digna, ut pereat, quę alias nationes perdidit
devastavitque. D. Schertlino venient brevi, hoc est 18. die
huius mensis, 200 equites, quos vult ad defensionem contra
hostes armatos habere, quo locum commodum exercitui paret.
Quo autem tu putas Schertlinum exercitum illum ducturum?
Rustici Sungavię omnes die noctuque vigilant in sylvis,
in
oppidulis et in pagis; invitus est miles, qui mallet hostem
quam amicos. Onerantur variis rebus, ut ne seminare possint;
exactio gravis imposita est a Ferdinando. Turcam timent et
nihilominus excitant isti homines varias tragędias.
Vale. Basileę  17. m[artii] 1552.
T[uus] Gastius.
Die Adresse ist fast ganz weggeschnitten  (....... lerten/
...... Hein/ ...... lut/ ........
rich/ ...... her/ ...... den.)

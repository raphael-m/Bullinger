<nr>3799</nr>
<ae>Stanislaus Czikowski an Bullinger</ae>
<od>
Krakau, 9. Juni 1562.
ZÃ¼rich StA, E II 376, 169f.
Wotschke, S. 149f.
Adsit tibi deus, vir praestantissime, tuisque omnibus negotiis benedicat adeoque, ut pacem tibi eam largiatur, quam mundus dare non potest, ex animo precor.
Literas tuas 27. maii accepi, quae me incredibili voluptate adfecerunt, ubi praesertim meas tibi iam esse redditas intellexi.
In dubio enim hactenus animus meus versatus est, sed nunc tandem conquievit.
Cura, quam in meis filiis educandis adhibes, mihi gratissima est faxitque deus, ut aliqua sese nonnunquam offerat occasio illud beneficium tibi recompensandi.
Scribunt ad me pueri, se iam fuisse missos in  thermas.
Proinde in superioribus literis meis scripsi me nihil constituere hac in parte
incommodum esse ratus, ut a te quoquam dimoveantur, ubitamen iam res confecta est, bene habet.
Nihil me hic movet, praecipue si aliquem habuerunt, qui eos in officio continuisset, maioremque in modum rogo, ut illorum sanitati consulatur, qua ratione tandem illud fieri poterit.
Caeterum ut superioribus literis scripsi, si vobis videbitur, ut Lypsiam propter linguae proprietatem sese conferant, illud ut tua opera fiat rogo, ne quidquam temere faciant.
Sin videbitur, ut retineantur in eodem loco,
in quo nunc sunt, nullibi hospitium quaerant nec quicquam aggredi tentent, sed potius apud te maneant tuoque consilio in rebus omnibus utantur, quod si sequentur, illos minime aberraturos puto.
Quod si (ut scribis omnia ibi apud vos caro pretio emi) non poteris illis victum et caetera corporis commoda eo precio, quo antea vivebant, suppeditare, Laurentius tibi in omnibus satisfaciat, hoc enim a me mandatum habet, ne tu in mea causa quicquam damni subeas.
Iniquum enim esset hac in parte mihi
ingratitudinis notam inuri tantis beneficiis a te onusto.
D. Frisio puerorum praeceptori gratias ago pro ea, qua filios meos complectitur humanitate, maxime vero quod illis librum dedicavit, simulque ut illi donariolum aliquod meo nomine exhibeatur, Laurentius curet.
Pecuniam, quam mitto, existimo ad vos brevi delatum iri, ex ea igitur, prout videbitur, ei dabitur aliquid.
Pro libris autem tuis tibi gratiam habeo, illi, quos d.
palatino Vilnensi mittis, non sunt mihi redditi, alioqui curarem, ut
deferrentur.
Interim deus te spiritu sancto suo gubernet et animet in laudem suam et ecclesiae Christi propagationem.
Vale.
Dat.
Cracoviae, die  9. iunii anno domini 1562.
                                    Tuae praestantiae addictissimus
                       Sta[nisla]us Cs<gr>h</gr>kowsk<gr>h</gr> v.
de
                       Vo<gr>h</gr>slav<gr>h</gr>cze  manu propria.
(Nur diese Unterschrift autogr.)
Doctissimo viro d.
Heynricho Bullingero, ecclesiae Tigurinae pastori fidelissimo, amico plurimum dilecto.
Darunter v.Bull.s Hd.: " 9. iunii datae 1562."

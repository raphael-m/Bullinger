<nr>5561</nr>
<ae>Konrad Dasypodius an Bullinger.</ae>
(Straßburg), 30. November 1573.
Zürich StA, E II 375, 884. / Orig. (Aut.)
S. D.  Febris mea quartana facta remissior, dolores etiam
colici medicamentis
adhibitis sedati faciunt (deo sit laus), ut manu propria
scribere ad te queam,
vir reverendissime atque de ecclesia Christi reque publica
christiana optime
merite et patrone observandissime. Itaque nunc ad te de
nostris scribam rebus
paulo prolixius. Foelix Lavaterus noster, adolescens pius et
studiosus, ut
intelligo, migrare ex suo cupit hospitio atque mihi
cohabitare; utrum rem serio
agat necne, ignoro. Hoc tamen ei significavi me propter
antiquam parentis mei,
quae tecum et aliis intercessit, necessitudinem aliquid
facturum, etsi nullos
voluerim habere convictores et singulis septimanis pro victu
et habitacione
petii thalerum, quo quidem praecium habui ante tri-.....

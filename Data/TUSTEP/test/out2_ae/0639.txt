<nr>0639</nr>
<ae>Joachim Vadian an Bullinger</ae>
<od>St. Gallen, 8. November 1549</od>
<vo>Autograph: Zürich StA, E II 351, 107.
(Siegel...)</vo>
<dr>St. G. Mitt. 30, S. 820f.<dr>
<re> </re>
<tx>S. Amplissimas gratias ut agerem per te domino consuli
Lavatero de sua singulari fide, iussus sum; habebit utrique et
referet brevi senatus noster. Iam nunc scribam expectamus, cuius
itidem laboribus pro merito faciemus satis. De Anglia quod
nunciasti, nuper ex Antwerpia ille noster, quem novisti, literis
suis mihi significavit. Adiecit tamen, protectorem regium in
vinculis esse ac mox et legatum illum captum esse, qui proxima
aestate in aula Caroli egit. Olfecerunt enim Angli factionem
adversus evangelium coeptam, quae iis mediis fortassis emerget.
Polus non quiescit, quem suo polo destituet[-at] dominus.
Mauritius elector n nuperis nundinis Lipsensibus per praeconem
se purgavit: nunquam eo animo se fuisse, ut evangelio suus
cursus inhiberetur, sed velle se, ut omni sua in ditione libere
et intrepide praedicetur. Proinde et Magdenburgensibus
mercatoribus in iisdem nundinis concessum, ut libere merces suas
distrahant. Constans fama, Caesarem iuxta nos hyematurum et ad
verna intraturum Italiam; sed et ex Hispania allatas illi
[literas] parum laetas de Gsariffo, Mauritanię duce
potentissimo, et Draguto, classis Turcicae praefecto, quos certo
ferunt ingenti vi armatorum in regnum Granadae irrupturos. Qua
caussa et in Hispanias abiturum Cae[sarem] multi suspicantur.
Nosti forte Ferdinandi filiam nuper Mantuam deductam esse, quo
Mantuano duci coniungatur. Est hic Ferdinandi Gonzagae ex fratre
nepo[s], haud omnino incommodus ad cohibendos Venetos, ne facile
sese cum Ga[lli] copiis coniungere possint. Pontificem autem
omnem operam suam et ope[s] Gallo condixisse certissimum est,
neque es levis caussa est, cur sic instanter in nostros saeviat
religionis nomine Gallus. Mire autem glisce[re] favorem
amplectendi evangelii in Italia universa clarissimus ille
praesul Petrus Paulus Vergerius asseruit, triduo apud nos
Sangalli moratus et iucundissime multis de rebus commentatus;
qui sane te nulla mora diisset, verum commotus rumore
contagionis tam constante Basileam abiit, illi[c] mensibus forte
plusculis haesiturus, donec lucubrationes aliquot suas penitus
absolvat. Vir est doctus, eloquens, pius et tui amantissimus. De
legatis a Gallo reversis forte audiisti. Tractati sunt
honorifice et humanissime dimissi, torquati omnes. Pagis enim
donati sunt pro reditu aurei coronati 300, sociis 150, hoc est
dimidium; Valesiis tamen hoc datum, quod pagis; der dryen
Pöndten ist ain ieder Pont für ain ort gerechnet und iede 300
kronen zuͦr haimkerung, idem ouch ain kettin für 500 kronen,
wie ainem andern ort, den andern zuͦgwandten aber iedem ain
kettin für 200v. Ist unserm pottem nur zuͦ vil gwesen, aht sin
nit begert. Tanta tamen et tam insolens quorundam fuit
mendicitas, ut audientem me plane Helvetiae nostrae nomine
puduerit tedueritque. Die fryungen zuͦ Leyon, unsern gwerb
belangend, habend mein herren nach irem begeren erlangt. Hoc
enim solum spectabamus. Vale.
^$Sangalli 8. novembris, anno 1549.
^$Ioachimus Vadianus.
<lz>[Adresse ...]: Dem wirdigen und achtbarn herren M.
Hainrichen Bullinger, praedicanten Zürich zuͦm Großen Münster,
meinem günstigen herren.


<nr>5480</nr>
<ae>Josua Finsler an Bullinger.</ae>
Biel, 14. April 1573.
Zürich StA, E II 375, 885. / Orig. (Aut.)
S.  Magna et innumera tua sunt, reverende domine et pater,
in me beneficia,
quibus me immeritum cumulare et onerare hactenus non
cessasti, pro quibus quia
dignas referre gratias non possum, aliquod saltem indicium
<gr>kai
mnHmosunon</gr> gratitudinis exhibere statui. Magno ergo
Wyttembacchiano caseo,
quem ipse d. consul tibi et d. Gvalthero dono mittit,
parvulum Monasteriensis
vallum caseolum adiunxi, quem tibi offero, ut ille magno
Persarum regi guttulam
aquae in manibus offerebat, plurimum te rogans, ut pro
humanitate tua magis
animum meum quam exiguum illud munusculum respicere
digneris; mundus est
intrinsecus nec praepinguis, quod sane genus mirum in modum
tempore aestatis
apud nostros commendatur, iamque maturescit; d. consulis
vero in annos duos vel
amplius etiam potest servari; est enim recens et immutatus;
modo servetur in
loco temperato. Arbitrabar consulem ipsum ad utrumque
vestrum scripturum; sed
dum haec iam scriberem, negociis obruitur et mihi in
mandatis dedit, ut suo
nomine vobis ambobus, dominis suis colendissimis, omnem suam
operam offerrem, in
cuius rei signum et symbolum veteris amicitiae certissimum
se hoc munusculum
misisse, rogans obnixe, ut veterem Wyttembachium amicum
semper commendatum
habere dignemini. Sed mihi apud vos boni viri munus verbis
meis exornandum est
minime. Ego me ipsum ac meos omnes tibi commendo, praesertim
filium meum
Samuelem, quem ego una cum matre adhuc superstite, piae
memoriae matrona, et
sacris literis et patriae vovimus, quo voto obstrictus nunc
vix tollerabiles
sumptus ferre cogor. Sed recreat me non parum et dei erga me
toties experta
bonitas ac simul etiam vestrum omnium, qui ecclesiae et
scholae praefecti estis,
liberalitas, ut sperem me voti mei compotem futurum brevi.
Novi, quod nunc
scribam, nihil habeo, praesertim ad te viciniorem Badenis et
Zurzacho. Fama illa
de capto aut caeso Andio apud Rupellas in dies continuat et
confirmatur. Faxit
dominus, ut omnia cedant tandem, quantum fieri oportet, ad
gloriam sui nominis.
D. consul et omnes boni tibi omnia prospera precantur. Deus
te nobis incolumem
diutissime servet, domine et pater colendissime, cum tota
familia tua, quam ex me salutabis, quaeso.
Bielae  14. aprilis anno 1573.
T[uus] t[otus]
I[osua] V[inslerus] T[igurinus].
Eximio Christi servo d. Henrico Bullingero, Tigurinae
ecclesiae espicopo
vigilantissimo, domino et patri suo colendissimo.
An m. Heinrych Bullinger zum Großen Münster,  Zürych.

<nr>5487</nr>
<ae>Johann Konrad Ulmer an Bullinger.</ae>
(Schaffhausen), 22. April 1573.
Zürich StA, E II 375, 878. / Orig. (Aut.)
S. D.   Remitto humanitati tuae, clarissime vir et pater in
Christo
colendissime, quae ab amicis accepta mihi communicasti, et
pro iis, ut debeo,
summas ago gratias. Gratissima enim fuerunt, praesertim quae
de Vitebergensibus
amicus tuus Noribergensis ad te dedit. Communico vicissim,
quae Oeniponte<f1>Innsbruck.<fe> amicus
hisce diebus accepit, cum iis, quae mea manu adiunxi, quibus
tantum credere
potes, quantum maerentur. Princeps Oenipontinus per urbem
nostram transitum
petiit; sed quantum his hominibus fidendum sit, nescio,
praesertim hoc
perfidissimo saeculo. Quantum Austriaci nobis faveant,
notissimum est toti mundo. Aiunt illum
secum 3 ducere cardinales, qui sacrificulorum correcturi
sint vitam; dicitur et
cardinalem Augustanum Romae esse mortuum, qui qualis
Germaniae proditor semper
fuerit, optime nosti. Nostra infinita peccata ipsum etiam
coelum totamque rerum
naturam in nos concitant, nec quisquam fere est, qui serio
resipiscat. Dominus
misereatur nostri et pusillum gregem suum conservet. Amen.
Plura, quae
scriberem, in praesentia non habebam, quare, ut brevitatem
condones, oro.
Vale in Christo. Resalutant tuam humanitatem omnes amici
reverenter; salutem meo
fratrumque nomine toti collegio vestro summa reverentia ut
dicere digneris, obnixe rogo.
Datum raptim  22. aprilis anno domini 1573.
Tuae humanitatis studiosissimus Ioannes Conradus Ulmerus.
Clarissimo viro atque eximio Iesu Christi servo d. Henrico
Bullingero, Tigurinae
ecclesiae antistiti fidelissimo, domino et patri in Christo
summe colendo.   Zürich.

<nr>5417</nr>
<ae>Bullinger an Hans Rudolf Bullinger.</ae>
(Zürich, Ende 1572 oder Anfg. 1573.)
Zürich ZB, Ms F 37, 442b. / Orig.(Aut.)
Der allmächtig gott verlihe dir, Susanne und den kindern vil
tusend guͦter jar<fn>Anfang eines Jahres, bzw. Anfang Januar 1573 (s. unten).</fn>;
das wünsch ich und all min volck von gott uß gantzem
hertzen. Gott mache unsern
wunsch krefftig. Fürgeliepter sun, gester schreib ich dir
grad vor der predig
ein kleind zädily, hat sunst kein wyl. Jetzund hab ich ein
wenig me wyl; dancken
üch widerumb umb des guͦt jar und alles guͦts. Von dem
tag zuͦ Baden<fn>Der Tag zu Baden, der am 7. Dezember 1572 began (<a>EA</a> IV/2 505-507, Nr. 406), wie dies aus den unterem Teil des Briefes hervorgeht.</fn> wüß (doch
behallt es dir und mach wenig daruß), das die 7 Ort ein
scharppffen anzug gethan
habend an die 4 Stett, das sy gar übel bedure, das man inen
so übel truwe; sye
schon ettwas in Fra[n]ckrych ergangen, syend doch sy deß
sins nitt, wie ettlich
geredt, wenn man sy ermürden wölte, wöltind sy zytlich
gnuͦg uff sin, grad alls
ob sy ein schantlich ding imm sinn habind. So habe man taget
zuͦ Aarow,
ußgenummen, gemusteret, wacheten gestellt, alls ob find
vorhanden syend,
gehandlet etc. Daruff die Stett geantwortet: es syend
seltzame löuff, vil
tröwens wider ein eydgnoschafft, dorumb sy sich nitt
unbillich versähen. Sy
habind doch ouch imm bruch, harnisch und weer zuͦ
besichtigen; sy tagind für und
für zuͦ Lucern. Worumb sy dann nitt ouch tagen mögind?
Wachten syend gestellt
von unruͤwiger lüthen wägen zuͦ beiden teylen, das die
nüt unfrüntlichs
anhebind etc. Nach diser erlütherung, die noch mitt vil me
worten beschähen,
habend die 7 Ort den Stetten wyter fürgehallten: sy, die
Stett, söllend inen
trüwen alls redlichen eydgnossen, die an inen trüwlich
hallten wöllind pündt und
landtsfriden und inen nienan kein untrüw bewysen, und alls
die Stett das
trientisch concilium anzogen, daryn sy verwilliget und das
man understadt zuͦ
exequieren etc.  antwort: sy habind in das concilium
verwilliget des gloubens
und der leer halben, habind aber nitt verheyssen, das
hälffen zuͦ handthaben
oder exequieren, und hättend ire botten da neißwas
gewilliget, so habind sy deß
kein empfelch etc. sy wöllind eerlich pündt und landtfriden
hallten etc.  Daruff
die Stett sich entschlossen, das ouch sy glichs gägen inen
syend gesinnet und
wöllend ouch zuͦ inen alls redliche eydgnossen lib, guͦt
und bluͦt hin zuͦ
setzen etc. In summa: es hat mir ein vertruwter in geheym
gesagt, das er nun
vil jar uff die eydgnössischen tag gesandt sye; nie aber sye
er darby gesin, das
man rüher an einandren gesin und einanderen fry heruß
gesagt, woran es gelägen,
das es anfangs gar ein gefaar ansähen gehept. Hinwiderum, do
man einanderen wol
zerfiltzet und gar nüt geschonet, sye die sach so früntlich
und guͦt worden uff
beiden syten, das er ouch nie darby gesin, da man
früntlicher und guͤtiger
gägen andern worden, und syend also in höchster lieb und
früntschafft
abgescheyden. Man habe ouch geredt vom pündtschweren, und so
das beschähe, das
ouch die frömbden daby sähind, das man eins were, und
wüßtind, das sy sich unser
zwytracht nüt dörffind weder zuͦ trösten noch zuͦ
fröwen. Ist ouch darvon
geredt, das man yedes ort nach sinem glouben schweren lasse,
und in die abscheid
genommen, doch kein andern tag angesetzt, sunder, welchem
ort neißwas angelägen,
mag an min gnädige herren von Zürych umb tag zuͦ
beschriben werben. Es ist ouch
von der müntz und saltz gehandlet, da ich den grund noch
nitt weiß; dann ich dem
nitt wie dem vorermelten houpthandel nachgefragt hab, und
hören ouch, daß des
Paradyses handels nitt vyl gedacht sye.<fn>Dieser Hand war Gegenstandt der Tagsatzung der V Katholischen Orte in Luzern vom 5. Mai 1572; s. <a>EA</a> IV/2 492.</fn>
So ist der Franzoß fürkummen; dann der könig den herren
Bellievre heruß
geschickt, den könig zuͦ schönen von sines mordts wägen<fn>Die Bartholomäus Nacht 1572?</fn>;
der hatt ein langen
danth yngelegt, darinn er uff admiralen selig und die sinen
alles<fn>Vgl. <a>EA</a> IV/2 506 i.</fn> . . . . . .<fn>Unvollständiger Brief.</fn>

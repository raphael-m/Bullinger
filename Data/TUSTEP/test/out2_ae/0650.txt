<nr>0650</nr>
<ae>Johannes Haller an Bullinger</ae>
<od>Bern, 30. November 1549</od>
<vo>Autograph: Zürich StA, E II 370, 107.
(Siegel...)</vo>
<dr>Ep. Calv. 1320 (XIII, 478ff.)<dr>
<re> </re>
<tx>S. Diu iam expectavi mihi nuntium aliquem ad te. Commode
quidem hic se offert hodie, non tamen admodum opportune.
Conciones enim, quae mihi imminent frequentes et continuae,
faciunt ut praeter voluntatem brevis esse cogar. Potissima vero
quae nunc scribam haec sunt. Primo, quod colloquia attinet, fuit
hic Viretus et gravissime conquestus est de eorum abrogatione.
Attulit etiam integrum libellum, plenum verbis non autem
argumentis, quibus Lausan[n]enses praecipue restitutionem
petunt. Accepimus interea quoque quae tu de hac re suggerebas.
Modus ille, de quo tu scribis, fuit quidem primo cum
instituerentur illa: sed longe aliam nunc habent faciem. Licuit
enim cuivis, peregrino etiam ignoto, nec ad ordinem
ecclesiasticum vel classicum pertinenti, afferre pro arbitrio
quaecunque uniuscuiusvis placerent cerebro. Licuit opponere
etiam diversa. Hinc nulla prorsus nobis speranda fuit pax. Et
licet ab eo tempore, quo disputatae sunt eę positiones, quae
occasionem dederunt removendi ab officio Sultzerum et Beatum,
religiose ab opponendo et disputando abstinuerint, omnino tamen
illam denuo quaesierunt licentiam, nec potuerunt dissimulare. Et
dum non liceret, tamen alias audisses in dicendis sententiis
virulentissima et mordacissima verba, quibus se mutuo
impetebant. Ego semel interfui, neque tamen potuerunt me
praesente suos retinere aculeos, quin se mutuo manifeste
morderent. Ex illo ergo tempore semper cogitavi de modo aliquo
huic rei imponendo. Modus vero is est a senatu amplissimo
constitutus, ut 4 anni partibus singulae classes conveniant.
Habeant suas censuras et considerationes ecclesiasticas.
Corrigenda corrigant, difficiliora et modum excedentia huc
mittant. Scripturas etiam tractent inter se, si quis aliquid
habeat scrupuli. Medio tempore, si quid acciderit convocatione
fratrum dignum, sit hoc semper in potestate decanorum et
iuratorum convocare fratres singulis, si ita placeat, diebus.
Quod si quoque aliqui sint vel vicini vel alias sacrae
cognitionis studiosi, illis convenire licere, vel Lausannae vel
alibi, secundum ipsorum uniuscuiusque commoditatem: ut tamen hoc
sit privatum, non publicum, non fiat nisi a fratribus et iis qui
functionibus ecclesiasticis sub dominio dominorum nostrorum
gaudent. Haec meo iuditio aequa et moderata constitutio tam
commovit cervicosos illos homines ut non aliter, tanquam si de
ecclesiis omnino actum esset, conquesti sint. Nec apud se aut
inter nos tantum continuerunt illa, sed et passim divulgarunt ad
alias ecclesias, nobis tyrannidis in ecclesias invidiosum et
antichristianum nomen conciliantes. Vix enim credis quales ad
Musculum Calvinus, ad me Farellus dederit literas. Nos coram deo
nobis bene conscii et universa ecclesia, quod nihil hic ex
tyrannide, sed omnia studio pacis et ex dilectione fecerimus,
amice respondimus. Quid impetraverimus ignoro. Venit, ut dixi,
Viretus, et hac de re copiose apud senatum egit. Senatus omnem
ad nos devolvit causam. Nos, quibus nihil magis cordi est quam
ut coepta duret pax, ne denuo dissolveremur eiusmodi ob causam,
in tantum cessimus, ut liceat illis denuo singulis septimanis
Lausannae convenire, ordine, unus post alium, per vices
hebdomadarias tractare locum scripturae: ita tamen ut tantum
quae ad texti explanationem et observationes attinent
proferantur, nemini liceat quicquam opponere aut disputare. Qui
nihil habent quod addant non cogantur. Sit liberum adesse vel
non adesse. Nulli liceat peregrino quicquam in medium afferre:
si qui adsint, audiant, non dicant. Habeantur deinde collectae,
preces etc. ut prius. Qua concessione sperabamus nos plus satis
eis dedisse. (Nam hoc consilium nostrum ad senatum relatum
confirmabatur.) Sed neque sic satisfacere potuimus, maxime hac
in parte quod peregrinis, et illis qui non in ministerio essent,
tacendi necessitatem imponeremus. Unde mihi non exiguus fuit cum
Vireto nostro <gr>.....</gr>. Post longam vero contentionem,
datis mutuo dextris, reconciliati sumus. Factum est hoc inter
nos privatim: alioqui, si caeteri scirent, scio nullum Vireto
futurum amplius apud nos locum. Ego supprimo omnia propter
pacem. Ne Musculo quidem aperui. Tibi soli. Tu tecum quoque
servabis. Habes colloquiorum rationem, quae memini Cellarium
nostrum Augustae nuncupare solitum esse colloquintida, propter
doctrinae infectionem.
^$Deinde vero, quod Christianum Hochholtzerum attinet, audio,
quae scribis; sed ille nihildum senatui respondit, id quod
miror. Gratulor illi de hac conditione, quamvis mallem illum
habuisse mecum hic. Incertus sum et haereo prorsus in electione
alterius. Senis non est administrare hanc provintiam; iuvenes
habemus aliquot doctos, sed in quibus periculum sit de doctrina.
Tu si quid consilii vel auxilii habes, mature quaeso significa.
^$Den handel mitt Schwytz und Glariß han ich anzeigt ettlichen
miner herren, wie it mir gschriben, und wiewol ich bi ettlichen
funden unwillen deß Turgöw rechtens halb, da ichs nitt gmeint
hette, jedoch hab ich auch so vil funden, das ich hoff, es werd
anzogen vor rath und etwas ghandlet werden. Etlich fürnemm
sagend mir ins antlit: "Was sond wir mitt Zürich handlen? Alles,
das wir guͦts fürnemmend und gern heimlich mitt inen
handletind, ist von stund an von Zürich inn Lenderen<f1>in den drei katholischen Landorten Uri, Schwyz und Unterwalden (vgl. SI III 1298).<fe>." Haec tibi
soli.
^$Zletst bitt ich üch, ir wellind mir laßen werden alle
eesatzungen der statt Zürich, besonder von der straff deß
ehebruchs und das, sobald ir mögend; lassends ee in min kosten
abschriben. Man machte hie gern etwas enderung, das ichs muͦß
han. Es ist ein satzung, das die schuldig person an der
schidigung, so si sich nach verschinung anderhalb jaren wider
vereelichen will, sich der kilchöri entsetzen söll, die si mitt
irem ehbruch verergeret hatt; muͦß also ein jeder ehbrecher,
der gscheiden wirt, so er sich wider vereelichen wil, uß der
statt sich entsetzen. Die brech man gern; damitt wer der
buͤbery tür und tor uff thon. Wir hand sonst kein
excommunication. Si schirmend sich aber mitt Züricher
reformation. Nun weiß ich wol, das das entsetzen Zürich nitt
ist; aber ich welt die satzung gern han, damitt man inen imm
anderen dest bas begegnen könt. Ich wölt lieber das, was Zürich
beßers hett, das wirs inen nachtetend, deßglich die von Züirch
imm beßeren uns; so wil man alweg nun das bös zum exempel nen,
das guͦt laßen stan.
^$De obitu Iudith filiae Musculi proxime. Salva sunt omnia tam in
Musculi quam in meis aedibus. Dominus te tuosque omnes
conservet, quos salutabis ex me meisque. Fratres omnes tibi
salutem dicunt reliquisque omnibus. Vale. Festinantissime.
^$Ultima novembr. 1549 Bernae.
^$T[uus] I[oannes] H[allerus].
<lz>[Adresse ...]: fehlt

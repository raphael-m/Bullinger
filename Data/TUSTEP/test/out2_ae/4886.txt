<nr>4886</nr>
<ae>Bullinger an Hans Rudolf Bullinger.</ae>
Zürich, 4. Februar 1569.
Zürich ZB, Ms F 37, 307. / Orig. (Aut.)
Gott mitt uns. Lieber sun, ich* (*a.R.: in!) kan dir nüt
gewüsses schryben; dann der reden vil, der warheit wenig. So
bin ich och nitt lustig, fast vil zuͦ schryben. Hertzog
Wolffgang sol noch imm anzug sin; möcht yemandts wundern,
was ußgepruͦtet wurde. Printz von Uranien sol ein regiment
knächt und 2000 pferdt uff Zabern geschickt haben, da sich
zum h. Wolffgang zuͦ thuͦn; die überigen Uranischen
ligend in Lothringen, den paß zuͦ verwaren uff h.Wolffen
ankunfft.
Vil volcks sol vonn Uranien zerloffen sin (ich fürcht,
Stoffel hab ein bösen krieg gehept; söllt wöllen, er hätte
mir gevolget); dann er kein gällt hat und nüt bezallt. In
Franckrych söllend die 4 marschalchen handlen inn friden,
alles thüwr und verjämeret sin, und stirpt man fast. Da
niden by Tolosen gadt ein nüwer lärman an. In summa, die
plag ist gar vorhanden. Das ist das fuͤrnämist, das ich
weiß. Hab nitt wyl me zuͦ schriben.
Gott mitt dir, Susanna und Lisenbethli, ouch allem dinem
huß. Gott gäbe üch guͦte zyt.
Frytags  4. februarii 1569.
Bullinger.
Minem lieben sun Hansen Rodolffen Bullingern, pfarreren
zuͦ Berg.

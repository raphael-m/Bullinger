<nr>1828</nr>
<ae>Sebastien de l'Aubespine an Bullinger</ae>
Solothurn, 10. Januar 1554.
Zürich StA, E II 359, 2928. / Orig.(Aut.)
S. P.   Cum vellem conscendere equum, tę advenerunt, que
sane grate fuerunt, quia ex his intellexi, id quod mihi
etiam ex plerisque locis scriptum est, non quod ita sit; sed
matrimonium illud Anglicanum plerosque non sine causa
terret. Tu autem habeas a me et dic, queso, dominis tuis
neque de pace nec de minimis quidem induciis esse inter
Cęsarem et nos mentionem, et licet istud matrimonium
effectum habeat, quod vix per seditiones fiet], tamen hoc
nos non multum movet; si enim Angli hac via hostes nobis
fiant, antiquum obtinebunt. Sed caveant principes Germani,
ne quid contra nos faciant, alias, ut tu ex literis ad
Verg[erium] vidisti, nescio, quid sperari possit. Re vera
instat Caesar pro concilio Tridentino et sollicitat multos;
sed salvo rege et fędere nostro cum dominis Helvetiis hoc
non impetrabit. Utinam Bernates et vos non ita
dissimularetis,   -
dabis veniam; loquor enim ex animo ut christianus   -    ;
nam hac vice Caesariani promittunt sibi multa, que spero non
eventura. Sed si unum corpus et fędus esset, vos vestra
absque ulla iniuria conservaretis et alii sua, quibus
omnibus inhiant Caesariani in ista anarchia. Habeo literas a
nostro legato, qui est in Anglia, datas 20a altera. Regina
vult matrimonium, misit legatos et naves in Hispaniam;
populus cum tota nobilitate contradicit etc. Iam sunt alique
suborte rixe; sed timendum, ne fortiores vincant; deus tamen
illis est fortior. Debes hoc maxime cum tuis ponderare; nam
est novum et a mille annis inauditum et non sine causa
nostri Burgundiones vicini minantur ceteris omnibus
nationibus. Ista raptim ex Soluturo  10a ianuarii. Vale
optime.
Tuus semper Bass[afontaneus'.*
(*a.R.: .. ... ..... .... .... ... ... ... ... ..)
Quod de Helvetiis ex Pedemontio dimissis dicitur, crede hoc
factum, ut a longioribus laboribus quiescerent, et statim
post meum reditum plures mittentur. In Corsica omnia
prospera nec adhuc deo favente quidquam infortunati accidit.
Tota Italia (excepto pappa) timens sibi ab isto monarcha nos
respicit et merito. Spero etiam principes Germanos eadem
facturos vobiscum. Vale.
Optimo viro et amico domino Bulingero.
      Tiguri.

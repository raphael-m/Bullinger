<nr>2878</nr>
<ae>Bullinger an König Maximilian</ae>
Zürich, 12. Januar 1558.
<vo>Zürich StA E II 338, 1566. / Aut.
Kopie (Entwurf).
Dem durchlüchtigsten, großmächtigsten fürsten und herren h(errn) Maximilian, könig zuͦ Behem, ertzhertzogen zuͦ Osterrych etc., minem gnedigen herren.
Durchlüchtigister, großmächtigister könig, üwer köniklicher m(ajestat) sye min schuldig, ganz underthänigist dienst in aller gehorsame bevor.
Allergnedigister herr, die hoch-und wolgeboren f(row) Isabella Manrycha<f1>Isabella Bresegna (Briceño) Manrique; s. Dizionario biografico degli italiani XIV 189f; Graubünden, Korr.; BW Vergerio - Herzog Christoph; Zurich Letters I, S. 8; Amerbach Korr. X; A. Gordon Kinder, Spanish Protestants.<fe> etc.
hat alhie so vil guͦtz von ü(wer) k(önigl.) m(aj.) gerümpt alls einem großgünstigen könig, göttlicher warheit, das ü.k.m.
zuͦ keinem undanck uffnemmen wurde, so wir die diener hie der kyrchen Christi zuͦ Zürych, ettwas v.k.m.
zuͦschryben und christenlich büchlin zuͦsenden
wurdint.
Dardurch ich, der zuͦvor ouch seer vil eeren, lobs und guͦts von v.k.m.
durch eerenlüt vernommen hab, bewegt und behertziget worden bin, v.k.m.
dises büchlin sampt disem brieff zuͦzesenden, mit underthäniger pitt, v.k.m.
wölle uß vil und hochangeborner gütikeit und milltikeit sömlich büchle und brieff in gnaden von mir kleinfügen uffnemmen, der mich ouch guͦtwillig embüt, worin v.k.m.
mir möglich zuͦ willfaren, das ich alle zyt guͦtwillig were.
Und das dises büchli nitt zierlicher
yngebunden, ist keiner andern ursach beschähen, dann das ich es in höchster yl bereyten lassen und geschickt hab.
Und alls dann der wolgeboren Georg Mannrych von wägen siner eeren lieben muͦter ettlich werbung an v.k.m.
thuͦn wirt, langt an v.k.m.
min underthänig pitt, die eerenfrowen in gnaden zuͦ bedencken und iren zuͦ christenlicher fryheit zuͦ verhälffen, das sy fry, ungeträngt under v.k.m.
schirmm das heilig göttlich wort und dem gemässe gottesdienst gehaben möge.
Die zyt, die sye hie
gewest, hat sy sich allenklich erzeigt, alls einer gottsförchtigen christlichen frowen gebürt.
^$Der allmächtig gott wölle v.k.m.
sampt irem königklichen gemahel und allen den iren in sinen göttlichen gnaden gnediklich und langwirig in allem wolstand erhallten.
Datum Zürich, in der vorderisten statt des Schwytzerlandts, des 12. januarij anno domini 1558.
U(wer) k(öniglichen) m(ajestat) williger diener Heinrych Bullinger, pfarrer und diener der kyrchen zuͦ Zürych by dem Grossen münster.

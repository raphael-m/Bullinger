<nr>2122</nr>
<ae>Bartholomaeus Bertlin an Bullinger</ae>
Memmingen, 6. März 1555.
Zürich StA, E II 345, 417. / Orig.(Aut.)
Ep.Calv. 2140 (XV, 489ff.)
S. D.  Dabis veniam, humanissime et doctissime Bullingere,
si iterum ego rudis et iners tua sancta studia laboresque
pios interturbaro. Quod enim facio non tam mea quam fratrum,
tum* (*a.R.:tam?) piorum aliquot, imo veritatis Christi
adserendę caussa facio. Rogarunt adeoque per Christum
obtestati sunt me fratres et aliquot pii ut tibi scribam
precibusque a te contendam ut Christi simplicem de coena
domini veritatem, a Westphalo illo pastore Hamburgo
obfuscatam vel potius oppugnatam, tu responso brevi ex
scripturis sacris perspicuo et firmo propugnare vel
propugnatam illustrare adserereque velis, ut dei gratia
potes. Calvini enim scriptum nullum ad nos pervenit, quem
audio se huic Westphalo opposuisse. Sunt qui silentium
vestrum desertionem causse vel turpem fugam interpretantur,
qui tamen causse favere videri volunt. Reliqui theologi, vel
potius
<gr>kreologoi</gr> triumphant inter suos. Esto, liceat illis
iubilare, adeoque ante victoriam <gr>egkwmiazein</gr>*
(*a.R.: .......), sed ne fiat in iniuriam seu imminutionem
simplicis Christi veritatis. Queso, mi humanissime
Bullingere, que tua est pia eruditio et sancta prudentia, de
remediis cogita. Quare* (*a.R.: Que et)
pro tua fide dexteritate et prudentia fideliter et fortiter
adpone, ne carnalis hic tumor periculose recrudescens in
pernitiem corporis Christi, hoc est eius sancte ecclesie
pergat.
Unum addam, si nescis: Aeditus est superioribus diebus
libellus alius cuius titulum ad me perscripsit diaconus
ecclesię Canpidonensis talem: Collectanea sententiarum d.
Aurelii Augustini episcopi Hipponensis de coena domini.
Addita est confutatio vindicans a corruptelis plerosque
locos quos pro se ex Augustino falso citant sacramentarii,
per m. Ioachimum Westphalum. Ratispone ex officina Iohannis
Carbonis. Anno etc. 55. Priorem libellum huius Westphali in
linguam germanam versum studiose suis commendant clamatores
[carn]ales, quem et in canonem, ni fallor, consecrabunt.
Hec, doctissime Bullingere, tibi subindicare volui ut
dispicias caveasque ne quid detrimenti veritas Christi
simplex, tum offendiculi Christi ecclesia accipiat. Vale,
optime et in Christo observande Bullingere, et meam
infantiam vel inpudentiam boni consule. Ex Mem[m]inga pridie
nonarum martii anno a nato servatore Christo 1555.
T[uae] humanitati deditissimus Bartholomaeus Bertlinus,
ecclesie Christi ibidem minister.
Heinricho Bullingero fidelissimo ecclesię Tigurine
antistiti, domino et amico suo
in Christo observando.
                         Zürch.

<nr>3168</nr>
<ae>Christian Hochholzer an Bullinger</ae>
<od>
Stein, 22. August 1559.
<vo>Zürich StA, E II 375, 579. / Orig.
(Aut.)
S. a domino.
Migravit ad dominum 20. augusti bonus et venerandus pater Wimpferus<f1>Georg Wimpfer.<fe> non sine magno meo dolore; aeque enim ipsum dilexi et colui ac patrem nec minori amore me ipse est prosequutus.
Reliquit viduam piam et honestam, liberos aliquot et nepotes omni auxilio destitutos.
Parvo semper stipendio contentus vixit, absumpsit in ministerio ecclesiae omnem substantiam a parentibus sibi relictam, quod sane non sine gemitu dicere possum.
Res certe est deploranda bonos et fideles homines suas
ipsorum haereditates in ministerio insumere, dum bona ecclesiastica ab aliis multis et indignis modis dilapidantur.
Metuit nunc vidua misera, quia ante autumnum et angariam maritus e vivis excessit, se etiam stipendio modico sano Wimpfero constituto privatum iri.
Scripsi ego negotium ad d.
consulem Habium enixe orans, ne vidua lachrymis et eiulationibus usque sese conficiens etiam victu destituatur.
Referat ergo ad
senatu, quo oeconomus certior reddatur, quid sibi sit faciendum, qui certe bonus est erga nos.
Te ergo rogo, pater venerande, tam quam qui maxime, ne viduę in hoc negotio deesse velis, sed pro solita tua erga omnes pios, maxime viduas et pupillos humanitate labores et in hoc sis totus, ut vinum, quod d. Wimpfero erat constitutum, sed prorsus nihil datum, quia vindemiae tempus nondum ipso vivente advenerat, nunc ipsa accipiat, et si quid ulterius sperari non potest, tamen cum vino etiam in
aliis rebus id, quod singulis angariis erat constitutum, proxime percipiat.
Es bringt an gält  10 guldy an kernen  3 malter an haber  1 malter 1 müt an wyn  1 fuͦder für ein gantz jar; } zuͦ einer jeden fronfasten und doch nun Steiner mäs, das gar klein ist; ist im aber noch nie worden.
Thuͦnd hierin das best, das es iren werde.
Accede d. consulem; nosti pro tua prudentia, quid sit agendum.
          De rebus meis non est, quod multa dicam; negotium domin   commisi, in ipsius spero misericordiam.
Dabitur fortassis alio tempore, ut pluribus tecum agam; nunc
temporis angustia aliisque rebus impeditus plura non possum.
Salvam cupimus uxorem tuam, dominam et commatrem nostram venerandam totamque tuam domum cum fratre tuo, patre nostro, uxoreque eius, matre nostra charissima.
Salvus sit et d.
Gvalterus cum domo sua et reliqui fratres.
Steinę ad Renum 22. augusti 1559.
                                 Tuae humanitatis totus Christianus Hochholtzer.
Clarissimo viro d.
Heinrycho Bullingero, Tigurinę ecclesię antistiti fidelissimo, domino et compatri suo colendissimo.

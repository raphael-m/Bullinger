<nr>3027</nr>
<ae>Johannes Fabricius an Bullinger</ae>
<od>
Chur, 12. Dezember 1558.
<vo>Zürich StA, E II 376, 16. / Orig.
(Aut.)
Gr.
II, 114f.
R.
S. Pro benevolentia vestra, pater reverende, quam mihi nuper exhibuistis, gratias vobis ago maximas.
Die solis, cum iam advesperasceret domum veni; meos omnes salvos et incolumes offendi.
In via ad Wesen incidi in Rodolphum a Salicibus capitaneum, hominem mirae modestiae, qui reliquum iter mihi comes fuit.
Is mihi in via, cum simul equis iremus, dixit se pro comperto habere pacem esse factam.
Hoc mihi ita probabat: se, antequam se viae daret, convenisse ducem Ferrariensem rogasseque, si quid de
pace actum esset, sibi pro veteri erga se benevolentia impertiret.
Ducem vero respondisse se iam meditari abitum; nisi autem pax facta esset, se missionem vix a rege impetraturum fuisse.
Dux Guisius ab eodem salutatus in eadem verba respondit: Sabaudus ducat regis sororem; rex restituat Sabaudiam, non Pedemontem, pro Pedemonte autem solvat francos octoginta mille annuos; Sabaudus sit feudarius regis Galliae; restituat etiam rex Sabaudo comitatum  Burgobrässensem; loca munita uterque rex sibi
mutuo restituant uno Caleto excepto; mortem reginae Angliae magnum momentum ad hanc pacem attulisse.
An vero sponsalia futura sint inter Philippi filium et regis Gallorum filiam, de eo adhuc dubitatur; connestablius in eo multum laborare fertur.
Der kunig uß Franckrych bütet des Philippi sun syn dochter an mit dem geding, das er syn anspraach, so er vermeint ze han an das herzogthumb Meyland übergebe, des glychen auch Philippus thuͦn sölle, und sölle also das herzogthuͦm des Philippi sun
zuͦgestelt werden; wyter sölle Philippus synem sun das künigrych Neapolis übergeben.
Philippus aber wendet für, wie er andere kinder überkommen möchte, die er nit so gar könne berouben etc.
Haec capitaneus, quae ego quidem, ut audivi, scribo, certi nihil affirmo; tu haec boni nunc consulas.
Vale, reverende pater, et omnibus bonis viris ex me salutem dicito.
D. Collino etiam socero significabis, iter satis feliciter successisse, apud nos praeterea omnia esse salva.
Vale iterum.
Curiae 12. decembris anno 1558.
                                         Iohannes Fabricius tui observantissimus.
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti fidelissimo, domino et patrono suo multum observando.

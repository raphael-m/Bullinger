<nr>0853</nr>
<ae>Bullinger an Oswald Myconius</ae>
Zürich, 8. August 1550.
Zürich StA, E II 342, 242. / Orig.(Aut.)
Salve frater in domin  colendissime. Literis tuis 5. iulii
datis et ultimis
quidem hodie 8. augusti demum respondeo; in hunc enim usque
diem, quo 4. Decadem
absolvi, ita sum typographiae affixus, ut nihil potuerim.
Nam ecclesiastica
simul et domestica negotia fuerunt simul expediunda,
audiendi quoque peregrini
et indigenae. Tantum vero quotidie mihi fuit scribendum,
quantum illi praelo
devoraverunt; scis, quam illi festinent ac importuni sint.
Haec pro meo silentio.
Pruteni, quos commendabas, venerunt non in tempore; me enim
domi non invenerunt;
sero, cum venissem, illi summo mane abierant. Rogas, quonam
abierit podagra mea
: abstulit eam a me dominus, quamdiu ipsi visum est; scit
ille me satis alioqui
affligi et divexari; ergo leniit illum dolorem, imo
abstulit. Non tamen puto me
prorsus esse liberum. Dominus servet me et faciat voluntatem
suam in me, quae semper est bona.
Non puto misisse Pagos ad Caesarem pro restitutione missae;
sciunt enim sine
bello id non posse apud nos perfici, cui et ipsi aliquando
implicarentur; sed
miserint utcunque, vivit tamen dominus.
Iulii 26. proposuit Caesar capita tractanda  1. de consilio
continu ndo Tridenti
intra annum,  2. de Interim interea plene recipienda,  3. de
reformatione sua
neglecta,  4. de restituendis bonis ecclesiae  5. de camera
imperiali,  6. de
communi pace,  7. de sessione ordinum imperii,  8. de moneta
corrigenda,  9. de
tributo, von des reychs anlag; da lag der pur imm höw. Quid
futurum sit, ex his
coniice. Lege, quae vir praestantissimus ad nos scribit ex
Bononia, et remitte;
der tüfel ist bapst.  Vale aeternum. Tiguri  8. augusti anno
1550.
Bullingerus tuus.
Praestantissimo viro d. Osvaldo Myconio, domino et fratri
suo colendissimo.
Basel.

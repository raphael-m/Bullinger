<nr>0542</nr>
<ae>Bullinger an Ambrosius Blarer</ae>
<od>Zürich, 11. August 1549</od>
<vo>Autograph: St. Gallen VII, 43.
(Siegel...)</vo>
<dr>Bl. II, 55f. Exc.<dr>
<re> </re>
<tx>Immanuel. Fürgeliepter herr und bruͦder, üwer zwen brieff,
deß einen datum 31. julij, des andern 5. augusti, hab ich von
Stein und ouch Wintherdur empfangen sampt dem dritten, des datum
7. augusti, mitt disem yn geschloßnen brieff ü[wers] v[etters]
C[onradt] [wick], den ich üch hie wider schick; dancken üch umb
die zytungen. Es wil ouch mich ansähen, das neißwas unversähens
erheben wil; Gott beware die sinen. Wie, wenn dem keyser ouch
ettwan zuͦ schaffen wurde? Gott wölle aber ouch, das wir nitt
ettwan sagen muͤssind, von sünden wägen tragt der ryff fuchs
den balg zuͦher. Wir wöllend uff gott sähen.
^$Der uußsönung halb wölt ich, die üwern werind von den lüten
ledig; es beschähe glich mitt irem unfuͦg. Gott wölle inen
gnad und verstand verlyhen!
^$Ury hatt die franckrychisch vereinigung och gesiglet, die 3
Pündt och, und alls der ein burgermeister in der sach geritten,
ist er ein schenckel abgefallen; der lantrichter, der zuͦ
Solenthurn xin, sampt andern botten von Pündten, ist zinstag
zuͦ nacht by Rapperschwyl imm See amm heymfaren erdruncken; so
glücklich last sich die sach an.
^$Min herren habend den Johanitern abgekoufft Wädischwyl und
Richtischwyl sampt schloß und alles syns, rendt etc. umb 24.588
gl.; ligt amm anstoos gägen Schwytz amm See, hatt uns allwäg vil
unordnung gemacht. Die Schwytzer habend wol ettwas yntrag; der
sach aber wirt radt.
^$Umb das Turgöw stadt es also, das gwüß alle 10, ja 13 Ort des
sinns sind, es zuͦ redtten mitt trüwen, was joch Eggli wüß;
wenn er den grund weist, so weist er, das inn nitt fröwt. Der
lantvogt hett verganges sontags ein ernstlichen brieff har und
gen Lucern geschriben, desse von Liers halb, och wie ein sag von
zuͦsatz, und das der bischoff sölle vermeinen, die Ow zuͦ
behallten mitt den Gottshußlüten imm Durgöw; dann der könig sy
understande ynzenemmen; ob er sölle ein zuͦsatz legen an See
etc. Er soll die Durgöwer über See nitt lassen. Pulchrum, si
episopus per nostros sua iniquia iura conaretur obtinere <Hiezu
v. A. Bl's Hd. a. R.: "Das Latin haist: were ain feine sach,
wann der bischoff sein unbillich recht durch die unseren wellte
behopten.">; da wirt nuͤt uuß. So sölle er diser zyt kein
zuͦsatz legen etc. doch sorg haben; Das thuͦtt man in ander
wäg ocuh mitt kundtschafft etc. So es gott mitt uns haben wil,
achtend wir, die sach sye dermaaß gericht; kumend sy, sy söllind
irs frävels wenig geniessen. Man wil sich des fridens und
rächtens behälffen; mags sin, wol; wo nitt, so walt sin gott.
Werdent sy handlen, alls üwer schryben oder ü[wers] v[etters]
C[onradt] Z[wick] lut, so sindts morder, und wirt unser sach
dister besser. Bittend gott für uns alle zyt.
^$Bucerus est in Anglia et plane retinet antiquum; quod ab eo
accepit Germania, idem accipiet Anglia. Dominus autem protegat
hanc a malo et det isti meliorem mentem vel meliorem metam! Sed
oportet esse in tam ingrato et iniquo seculo instrumenta irae et
corruptionis. Dominus Iesus misereatur suorum! Haec tibi. Plura
iam non possum. Vil achtend, es werde nitt lang anstan; es werde
ein frischer zug beschähen.
^$Datum Zürich 11. augusti 1549.
^$Saluta tuos et omnem domum sororis et fratris, cuius est hoc
carmen.
^$H[einrych] B[ullinger].
<lz>[Adresse ...]: fehlt
^$

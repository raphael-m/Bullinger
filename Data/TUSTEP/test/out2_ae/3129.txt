<nr>3129</nr>
<ae>Johannes Fabricius an Bullinger</ae>
<od>
Chur, 10. Juni 1559.
<vo>Zürich, StA, E II 375, 569. / Orig.
(Aut.)
Gr.
II, 142f.
R.
S. Literae tuae, vir clarissime idemque in Christo pater reverende, non parum me perculerunt: videor enim prospicere maximos motus.
Sed solatur me id ipsum, quod te, tunc maxime deus praesto est, cum suis dormitare videtur.
Fides etiam christiana palma instar per adversa feliciter eluctatur.
Vivit adhuc, qui in alto sedet, et ridet eorum consilia, quae et dissipat, ut suum stabiliat in aeternum.
Coniunx mea mihi officia vestra plena humanitatis et benevolentiae summopere praedicavit.
Plus tibi tuisque debeo, quam solvere possim.
^$Episcopus noster hodie cum suo comitatu profectus est; (a.R. "fart ouch gaan Meerspurg") in via templum dicitur consecrare velle zuͦ Feldkirch uff dem gottsacker etc.
Legatus regius et ipse expectat, quando a rege suo evocetur in Galliam; operam dat sedulo, ut videatur catholicus.
Mobile mutatur semper cum principe vulgus, nec tamen noster non vult esse, ita
ut in illum quadrare possit illud: Vox Iacob, sed manus Esau etc.
Novi nunc plane nihil habemus.
Haec scripsi sero, cum iam redissemus ex Alpibus.
Resalutant te nostri omnes.
Vale, vir clarissime, cum tuis omnibus.
Curiae 10. iunii anno 1559.
                                     Ioannes Fabritius tui observantissimus.
Clarissimo viro eruditione et pietate excellenti, d.
Heinrycho Bullingero, ecclesiae Tigurinae antistiti vigilantissimo, d.
et patrono suo plurimum colendo.

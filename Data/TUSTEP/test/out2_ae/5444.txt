<nr>5444</nr>
<ae>Hans Liner an Bullinger.</ae>
St. Gallen, 7. Februar 1573.
Zürich StA, E II 351, 287. / Orig. (Aut.)
Laus deo adj 7. febrier in St. Gallen per B.
Erwurdiger, hoch -und wolgelertter herr, ewer freundtlich
schriben han ich by
zoger empffangen, bedanckh mich des und alles guͦtz gantz
dienstlich. Die brieff
gen Augspurg, Nurmberg, Grunenbach han ich uff 30. jenner
verschafft. So hoff
ich, was ich euch uff Will gesant, sey euch auch worden; dan
der her hoptman uff
datto hie ist, der mir anzaigt, das mit gwisser botschafft
verschafft. Ich solt
euch anthwort schriben, so hab ich nit will; dan ich allen
disen morgen im
closter zuͦ schaffen hab kan, des ich mich nit versechen.
Mit gottes hilff soll
es harnach geschechen; dan ich brieffen uß Augspurg warttig
bin nach datto. Der
herr verleich was guͦtz. Amen. Es ist sonst gwiß, das die
Spanier vor Harlen
glitten haben, baide obersten uff den thod geschoßen. Chur
und fursten sollen
wider zuͦsamen komen der evangelischen conffesion. Uff
montag will ich sechen,
das ich euch nach leng schrib, mit pit, verguͦt zuͦ
nemen. Wie es den fromen
Bischoffzeller gat, werd ir zuvor haben. Will euch sampt den
ewer in schirm des
allmachtigen bevelhen(?). Unser lieben hern predicanten
laßen euch sampt alle herren bekante gritzen. In ill.
E[wer]
w[illiger] d[iener] Hannß Lyner.
Dem erwurdigen und wollgelertten herren Heinrich Bullinger
der elter, gethruwer
diener der kirchen in Zurich, meinem erenden, geliebten
herren in       Zurich.

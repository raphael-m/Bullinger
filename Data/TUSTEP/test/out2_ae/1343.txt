<nr>1343</nr>
<ae>Johannes Haller an Bullinger</ae>
Bern, 16. Februar 1552.
Zürich StA, E II 370, 163. / Orig.(Aut.)
Gottes gnad zuͦvor! Hütt wirt mir üwer brieff. Hab die
nüwen
zytungen ylends lan abschriben, schicken üch hiemitt üwers
wider zuͦ und dancken üch zum höchsten. Hette ich neiß
was,
ich welts üch auch schicken; wir sitzend aber hie im
winckel, das alle ding erst zletst zuͦ uns kommend. Deß
münchs histori wil ich hernach schicken; si hatt so bald
nitt mögen abgschriben werden. Die meidenburgisch sach ist
alle uff den tag der 4 Stetten angehenckt; ettliche burger
habend schon privatim contribuiert etwas; mag nitt wüßen,
was es noch bringt. Man wer willig; doch wend der mertheil
warten deß abscheids der Stetten; truwend der sach noch nitt
gantz. So kan nieman jederman breden. Wir sind auch in
kurtzer zyt so offt brännt, das es kein wunder, ob man schon
nitt glich glaupt. So man trüwete der sach, glaub ich, es
wurde ein hüpsches hie ufgnommen werden. Das ir mitt imm,
dem botten, grett, wie ich üch gebätten, hapt ir wol thon;
hoff, es sölle zuͦ guͦten dienen.
Von Hieronymo hör ich nüd sidhar; weiß nit, war er kon,
wirds aber bald vernemmen. Die brieff hatt er hie glaßen,
wie ich gschriben hab. Unsere wälschen predicanten sind
unruͤwig auch anderer sachen halb; ich han sol vil plagen
mitt inen, das ich sin schier muͤd bin. Seliche ungstüme
han ich min tag nitt gsen; si könnend nitt bscheidenlich
handlen. Calvinus wer gern har, das er sich purgierte von
wegen viler reden, die uff in gand, daran doch nützit glegen
ist. Ich bin darwider gantz und gar; dann ich bsorg, dsach
wurd ee böser dann besser; darzuͦ hatt man jetz anderß
zschaffen.
Vergangnes sontags znacht ist minen herren post kon; i[st
der] rath umb die 12 inn der nacht bsammlet worden. Es
.......... sich etwas im Burgund. Man hatt ylends vil
bott.......... hinweg gschickt; es sicht schier, als ob es
etwas gen w[ett. Wir] sind hie so kriegsch, das ich bsorg,
es werd uns kriegs gnuͦg. Man kan kum der zyt erwarten.
Interea exigua apparet vitae resipiscentia; offendicula
autem, praesertim in ministris verbi multa, ut metuam valde
manum domini. Is parcat nobis propter electos suos, quorum
magna quoque adhuc pars nobiscum est; domino sit laus!
Haec breviter ad tuas respondere volui, licet sim
occupatissimus alias, ne meo erga te deessem officio. Bene
vale et saluta ex me d. Gvaltherum et reliquos fratres, tum
quoque familiam tuam universam. Admone, quaeso,
Froschoverum, ut mittat exemplaria. Bernę  16. februarii
1552.
Tuus ex animo Ioannes Hallerus.
Schertli ist diß tag[en] hie durch postiert, sich von
nieman, auch von Musculo nitt, vernemmen laßen; kumpt uß
Franckrych, und sol die geheim sach bald ußbrechen.
Clarissimo viro m. Heinrycho Bullingero, Tigurinae
ecclesię fidelissimo pastori, domino et compatri suo
charissimo.
M. Heinrych Bullingern zuͦ Zürich.

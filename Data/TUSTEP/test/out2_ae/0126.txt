<nr>0126</nr>
<ae>Oswald Myconius an Bullinger</ae>
<od>Basel, 7. Juni 1548</od>
<vo>Autograph: Zürich StA, E II 336a, 289 (neu: ...)
(Siegel....)</vo>
<dr>Ungedruckt</dr>
<re>Regest
</re>
<tx>S. Cęsar est mendax et pater eius. Promisit nescio
quid, quod pertineat ad pacem Germanię in religione, et
nunc definit, ubi tam quidem horrenda conspiciuntur, ut
concilium magis horrendum quid nec invenire nec definire
possit. Sed hęc nosti. Equidem non video nisi
persecutionem futuram. Huc itaque paremus oportet corpora
nostra, ut queant esse fictimę gratę domino. Is
conferat gratiam et auxilium, ut in die malo per patientiam
et liberam Christi domini confessionem possimus stare ac
perdurare in his, quę ex verbo divino hactenus et
docuimus et pro virili exercuimus. Amen.
^$Rumor huc devenit papam scripsisse ad Helvetios ac petiisse
auxilia tanto studio, ut hactenus nunquam sic petierit; non
filios vocarit, sed patres ac defensores ecclesię
promiseritque tanta bona, quanta possit sanctitas ipsius
conferre; hostem autem esse Cęsarem, cuius conatus sit.
Italiam facere suam. Velim nosse, num quid hic veri sit.
^$Rumor alius: Gallum tentasse Metim occupare sub praetextu
supplicationum;<fn>Mitgeteilt von Rainer Henrich im August 2014: In Brief 18126 (Satz 25ff.) ist von einem angeblichen französischen Anschlag auf Metz die Rede. Was Myconius wiedergibt, ist nur ein Gerücht, doch gibt es immerhin einen realen Hintergrund, genauer gesagt: einige Beschuldigte, denen später der Prozess gemacht wurde. Für die Kommentierung lohnt sich ein Blick in: Gaston Zeller, La réunion de Metz à la France (1552-1648), Bd. 1, S. 276ff. (ZB: TK 209:ag).</fn> misit enim ingentem vim hominum in
civitatem, et nisi per proditorem quendam res esset facta
palam, aliquid fuisset actum; nam et in civitate fuerunt
proditionis conscii. Mox igitur et primatibus quatuor capti
sunt et suppliciis adfecti, quorum capita perticis imposita
et in altum erecta vidit auriga, qui hęc narravit. Qui in
supplicationibus fuerunt, adhuc detinentur in civitate.
Bellum divinant itaque futurum, nisi Gallus velit suos iri
perditum. Equidem hic secundum carnem: "Quicquid accidat,
quod evocet Cęsarem aliquando ex Germania et aliud
interim superveniat ipsius Interim, gratum esse mihi
posset." Responderunt Argentinenses Cęsari volentes
adhuc, ut confessio sua maneat inviolata. Quid ille sit
responsurus, expectant. Orandus est dominus, ut tueatur
verbum suum.
^$Sultzerus hic hęret etiamnum propter uxorem, quę
Basiliensis est. Quid de eo sit futurum, nescio. Beatus
venit nudiustertius, hodie cum familia et suppelectili
descendit Argentinam, unde et uxor ortum habet. uid eras his
tuis adiunctas e vestigio mittas Constantiam ad dominum
Ambrosium; quid contineant, nescio, sed opus video, ne
diutius in itinere morentur. Quęso te, ut diligenter rem,
id quod et hactenus in paribus fecisti, cures. Titulum seu
superscriptionem plane negligas. Mitte caute.
^$Misit ad nos dominus Pellicanus Valentinum<f1>Boltz.<fe> quendam ex
Glareana, qui sic perturbat ecclesię nostrę ordinem,
ut non sit opus alio perturbatore. Non audivi hominem,
quocirca iudicare non possum de ipso. Sic pellicit tamen
homines, ut nemo non velit audire. Audierunt fratres mei
fere omnes et i dicant virum nec doctum nec per omnia sanum;
invehitur in quoslibet sine pudore excepta plebe; hanc
nescio qua ratione mirabiliter adlicit. Pessimi quiquam
adeunt, ut auscultent; hinc reliqui stupent dicentes: "Ecce
et ille audit; oportet igitur esse hominem magnum et
admirabilem." Magistratus plebi tantum non adsentit, atque
inde turbatus est omnium parochiarum optimus ordo. Hęc
tibi in sinum. Velim tamen, si hominem nosses, eum mihi
describeres.
^$Vale in Chrsto cum fratribus omnibus, im primis Gvalthero
et Pęellicano. Vellem illis scribere; sed adeo
debilitatus sum ex morbo, ut digitos difficulter moveam.
Literas has, quęso, cures diligenter.
^$Basileę 7. iunii anno 1548.
<un>T(uus) O(svaldus) M(yconius).
<lz>[Adresse] D. Heinricho Bullingero, in domino suo.

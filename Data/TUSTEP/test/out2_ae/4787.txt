<nr>4787</nr>
<ae>Nikolaus Dluski-Kottwitz an Bullinger.</ae>
[Iwanowicze 22], 20. Juni 1568.
Zürich StA, E II 345, 667. / Orig. (Aut.)
Wotschke  298.
Salutem a Christo, domino ac deo salvatore nostro, ex animo
sincere praecor paternitati tuę. Reddite mihi sunt longo
iam tempore a te,(paterno amore mihi semper colende vir
piissime) per optimum virum, communem nostrum amicum dominum
Trecium literę, quibus me humanissime ac, ut soles, pie
pro offitii tui sanctissimo munere proque tuo in me semper
singulari amore ad promovendam gloriam altissimi
vindicandoque ab improbis et impuris infestacionibus
sanctissimo nomine eius incitas et urges. Quod equidem ut
indubitate agam neve quidquam in se admittam, quod a reliqua
vita mea videretur discrepare, tua iam authoritate firmior
et in suscepta ratione constantior multo factus sum. Quare
ad clementissimum deum toto pectore<f1>Adagia, 1, 4, 26 (LB II 160f).<fe> convertor ac illius
unius et benignitate confido et opem expeto cupioque illi
quamquam peccatis oppressus, studio tamen bone voluntatis
inservire, speque teneor posse me divino auxilio fretum
aliquando et reipublice ecclesię Christi afflictę et
bonorum de me expectacionibus aliqua ex parte satisfacere,
presertim cum hęc tua inaudita multis iam pene seculis
bonitas ac pietas collegarumque tuorum, praestantissimorum
hominum, virtus ac religio a teneris iam semper in hunc
adhuc diem me excitet atque erudiat, quorum ego vestigiis
pro virili consectandis virtutibusque immitandis errare
minime potero. Quare pro hoc genere paternę admonitionis
gratias pietati tuͦ/e ago, quod ad me tam humane, tam
amanter tamque pie scripseris, tibique vestrisque omnibus
ita mea studia polliceor ac defero, ut, quoad per me recte
vobisque utiliter fieri poterit, paucos mihi pares in amore
et cupiditate vestrarum secundarum rerum sitis habituri.
Postremo, tu ut erga me nostratesque, precipue meos, eodem
animo sis, quo semper hucusque fuisti, non equidem te rogo
(non enim vereor, ut pro tua pietate secus facturus sis);
sed tamen ut optem, mihi in mentem venit. Deum oro, ut te
diu superstitem, salvum et incolumem ad emolumentum
ecclesię suę nobis conservare velit. Vale in Christo,
columna pietatis, pater observande.
20. iunii anno 1568.
Tuus semperque tuus tuique observandissimus
Nicolaus a Kottficz, manu mea scripsi.
Pietate, doctrina summaque humanitate eximio viro domino
Henricho Bullingero, primario apud Tigurinos verbi ministro,
domino nec minus quam patri venerando simulque
observandissimo.
Darunter von Bullingers Hand.:  "Nicolaus Dlusius 1568.

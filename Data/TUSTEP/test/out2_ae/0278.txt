<nr>0278</nr>
<ae>John Burcher an Bullinger</ae>
<od>Strasburg, 29. Oktober 1548</od>
<vo>Autograph: Zürich StA, E II 343a, 375</vo>
<dr>Zur. lett. III, S. 642ff.; Ep. Tig. III, S. 416f.</dr>
<re> </re>
<tx>
Laus Deo soli! Argentinae 29. Octobris 1548. Salutem et pacem in Christo Iesu
Servatore nostro!
^$Literas tuas 20 hujus datas partim me exhilararunt, partim dolore affecerunt.
Te tuosque valere, Bullingere charissime, non minima causa laetitiae fuit:
Constantien[ses] item in se et Deum Optimum Maximum tam inique egisse, summa
tristitia est. Angliae nostrae status is est, ut neque laudare multum neque
vituperare possum. Coepit foeliciter florere syncerior atque purior religionis
opinio; verum huic invisus Sathan conabatur dissidio inturbare omnia.
Cantuariensis, haud dubie motus concilio Petri Martyris et aliorum Lutheranorum,
cathechismum alicujus opinionis Lutheranicae in nostrum sermonem verti et aedi
jussit. is libellus non parum dissidiae peperit; adeo ut inter plebeios ob
opinionum diversam sententiam saepe pugnatum sit, etimam in ipsis concionibus.
Hoc dissidio moti proceres synodum episcoporum convocarunt, qui de religione
consultant. Faxit deus, ne monstrum aliquod pariant! Hactenus de religione.
^$Exercitus Anglorum ad hominum triginta millia mense elapso in Scotiam sunt
profecti, ad cuius adventum fugerant Galli in suam Galliam. Eis in freto nostro
occur[r] erunt aliquot nostratium naves atque ex Gallis cep[e]runt triremem
unum, hodie ein galley dictum, trecentis militibus ornatum, aliquot itam naves,
quos Caleti in portum adduxerunt. Fama hic est abduxisse Gallos reginam Scotiae;
sed hac de re nihill certi ex Anglia habeo. Bellum ninantur Galli Anglis; quid
fiet, ignoratur. Si qua natio perfida est, ea Gallia est acceptura aliquando
perfidiae praemium; non dubito.
^$Argentina eo adhuc quo antehac statu manet neque ulla in re mutatur. Quodsi
mali mores in bonos mutari possunt, non dubium, quin propitium haberemus deum et
patrem in coelis. Clamant concionatores vehementissime; sed, licet usque ad
ravim clamitent, parum purum proficiunt.
Multos tamen habemus bonos et honestos. Una certe ex parte foelicissima
Argentina est, quod nobiles maxima ex parte et ditiores eam reliquerunt. Dominus
deus sit nobis propitius! Orate pro ecclesia hac nostra; opus enim habemus
vestris assiduis praecibus et totius ecclesiae vestrae. Literas, quas miseras,
in Angliam fideliter curabo vehi. Dominus servet vos et civitatem vestram!
Incumbe, ut soles, ut extirpantur vitia, quo propitium habeamus deum et patrem
domini nostri Iesu Christi. Resalutat te et totam familiam uxor mea quam
officiosissime. Omnia sancta et foelicia precaberis eis meo nomine. Saluta
fideles omnes. Bene vale. Datum ut supra. Ioannes a Lasco tui simil[l]imus, vir
omni doctrina et pietate praeditus, in Anglia est.
<un>T[uus] I[oannes] B[urcherus].
<lz>[Adresse:] D. Heinrico Bullingero, viro prudenti et docto, amico multum
colendo.

<nr>5216</nr>
<ae>Tobias Egli an Bullinger.</ae>
Chur, 9. Februar 1572.
ZÃ¼rich ZB, Ms F 182, 147ff.
Gr. III, S. 290ff.
"Scripsi nuper de conventu nostro Maienfeldae habito, quem
variis voculis ac
calumniis malevoli nostri exagitarunt dicentes turbas nunc
nasci, quas
congregationibus nostris iampridem parturiverimus. Fratres
plerique instructi,
quae ratio esset istius praepositurae et causae totius
Rhetiensis, officium suum
gnaviter fecerunt. Duo ex illis Ingaddinenses, Rheticae
vallis eiusdemque loci
pastores, in quo capitaneus Conradinus Planta commoratur,
cum in reditu
transirent per Fiderinum pagum, apud Conradinum illum rogati
diverterunt. Is cum
egregio convivio duos illos una cum Davosiensi as Sosensi
pastoribus excepisset,
tandem eo finito seduxit alterum e duobus, d. Ioannem
Scheckium scilicet, qui
ante biennium Basilea reversus multa humanitatis officia de
te praedicavit. Quem
cum blandiuscule allocutus esset, secreta synodi ac
conventus illius nostri
abstrusa perscrutatus rescire omnia voluit. Bonus ille
frater sui non parce
oblitus omnia retulit amplamque nostro nos iugulandi gladio
materiam
:GR:polupragmoni</gr> huic dedit. Cum vero iam somno ac
quieti se dedisset,
vidit in somnis diabolum eiusque monstrosam formam
accedentem ad lectum adeoque
multis vicibus sibi inhiantem, ut singulis accessibus
rapinam sui pertimuerit.
Somno excusso hinc inde misere vociferatus est ac reliquis
suis una dormientibus
proditionem illam fassus vix tandem solatio adhibito ad
mentem rediit. Ita vero
ludibrium istud sathanae documento servandae fidei et
praestandi officium ei
fuit, ut prae caeteris pleonexiae d. Rhetiensis fortissime
restiterit et in
nullius favorem se quicquam porro aut taciturum aut
proditurum voverit. Cum vero
deinceps hisce de rebus sermonem haberet, novum obstaculum
ei veterator et
impostor ille humanae salutis obiecit. Ammanus enim quidam
parum christianus,
amicus Plantanorum, aspirans per illorum artes ad
praefecturam quandam publice
fratrem et pastorem illum in templo, dum concionaretur,
interpellavit illumque
mendacii arguens eiuscemodi aperiri populo aegerrime tulit.
Hae sunt artes
istorum hominum, qui rem tantam auro, prece ac precio necnon
tyrannide etiam
suffocare et in gutture bonorum virorum retundere et
intercludere conantur. Haec
omnia nobis Scheckius ille non sine lacrymis pridie narravit
veniamque sibi dari
a nobis summopere rogavit, utpote qui indesinentibus
precibus illud a domino
impetrare non desinat, cuius beneficio et gratia animum iam
erectiorem
persentiscat. Reliqui vero fratres Domus Dei ita summ fecere
officium, ut in
isto Foedere unanimiter fere sit conclusum Guicciardis
praepositurae
administrationem relinquere bullasque Rhetienses
communitatibus invulgare. Ita
etiam Praegallienses ac Ingadd[inenses] contra dehortationes
nostras in iras
exarserunt, ut non contenti fuerint suis ad hanc audaciam
ulciscendan legatis
attribuisse observatores non paucos, per quos a
corruptionibus deterreantur et
in officio legationis fidae et syncerae ceu custodia publica
retineantur; sed
Praegallienses ad 3. februarii una cum ducentis viris
armatis duce Baptista a
Salicibus (qui una cum alio eius loci bullato equite huic
ordini equestri poena
etiam irrogata ac torquibus calcaribusque detractis
renunciare coactus fuit)
usque ad montem Septimum pervenerunt, coacturi ut Rhetiensis
dominus causam suam
ex vinculis diceret. Sed mole nivium impediti montem
perrumpere non potuerunt et
ab inceptis destiterunt. Haec vero sententia, quae Domui Dei
fuit, Decem
Iurisdictionibus post collecta suffragia non ita concors
fuit; sed pleraeque
communitates re non probe intellecta dominis haec omnia
disponenda tradiderunt
et semel ereptam Guicciardis et Rhetiensi praeposituram
novis usibus seu scholae
seu pauperum destinandam in potestate dominorum reliquerunt,
quasi vero non
scholae Tiliensi ac ecclesiis omnibus Vulturenis iam pridem
consecrata sint illa
bona et testimonio omnium ministrorum in sanctos istos usus
quam fidelissime per
Guicciardos oeconomos sint conversa. Nos periculum non unum
hinc pertimescentes
Davosiensem ammanum Petrum Gulerum (qui non ita pridem, cum
cuiusdam rei gratia
in Vallem Tellinam se contulisset, falso de ratione istius
praepositurae
instructus fuit) severissime admonuimus, ut nova aliqua via
reperta cum sua illa
sententia Cano Foederi se non coniungerent; fore enim, ut
per istam
aggregationem Domu Dei superata haec bona Tiliensi
ecclesiae, cuius sunt
propriae cuique ac pauperibus ministris ac exulibus necnon
bene apertis scholis
abunde serviunt, eripiantur ac progressu temporis aut ad d.
Rhetiensem redeant
aut Iesuitarum scholae materiam sternant aut in profanos
usus spoliatis
ecclesiis convertantur; posse nos publicis instrumentis ac
Italicarum
ecclesiarum supplicationibus fidem omnibus facere: fideliter
nempe ea bona esse
administrata nec alium praeter istum oeconomum ecclesias
optare, ut taceam, quam
alienum sit ab optimo principe, si, quod fideli subdito
concesserit, id ipsi
bene merito sine ulla causa adimat, quin potius bonum
dispensatorem maioribus
non praeficiat. Videbatur ammanus ille hac nostra
adhortatione ita remollescere,
ut priore sententia relicta meliorem viam ingredi cogitaret.
Mox deliberato
animo nobis respondit: semel hoc negotium dominis
committendum esse; sed, si
quid imperitia neglectum fuisset, id unico hoc remedio
corrigi posse, ut denuo
ad communitates referatur haec praepositura, quae ipsarum
arbitrio deinceps, in
quos vellent usus, dirigeretur; quo obtento incubiturum se
vehementer deinde, ut
Italicis ecclesiis evangelii luce illustratis non modo hi
redditus confirmentur,
sed opera etiam ministrorum liberum illis fiat dispensatorem
habere, quem
liberet. Sic 4. februarii decretum est a dominis, ut tota
horum bonorum ratio
communitatibus commendetur, de quibus optima spes nobis
affulget fore, ut
Guicciardis dispensatoribus haec bona relinquantur et
invitis Iacobais istis, id
est supplantatoribus, in Christi viaticum hi redditus
consumantur.     -
Nunc ad primam sessionem venio, quae fuit 2. februarii, in
qua praeses Vallis
Rh[eticae] sive 8 Iurisdictionum Oeniponte<f1>Innsbruck.<fe> reversus exemplum
quoddam litterarum
in senatum retulit, quas Foedus Superius clam ad Ferdinandum
miserat, ut
reliquorum Duorum Foederum sententia in dubium vocata, qua
praeses iustificatus,
iterum novis suspicionibus involveretur. Qualis autem ea sit
causa, ni fallor,
iam pridem certiorem de feci. Aegerrime tulerunt hanc
clandestinam technam
socii, ac iudex summus Foederis Cani, qui sigillo litteras
eiusmodi munire non
veretur, in ius vocabitur novum a praeside promisso
vadimonio utrinque. Interea
temporis, dum haec suspenderentur, nihil memorabile actum
fuit, nisi quod
corruptelis (ut quidam sollicitati retulerunt) insudatum
fuit, quibus rectissima
et plana curvis anfractibus obscurata causae Rhetiensis
sopiendae ac saltem
mitigandae servirent. Nummatissimus essem, si centesima pars
tantum profusarum
pecuniarum ad me rediisset. Consumta igitur die dominica
eiusmodi exercitiis
usitatissimis 4. februarii iterum consederunt tractaturi
causam hanc
Rh[etiensis] arduam et pestilentissimam. Ubi primo
Rhetiensis purgare incepit
factum et casum istum: 1. se nihil authoritate bullarum
istarum in patriam
tentasse, praesertim cum mentio in illis fiat Benderensis
monasterii extra
Rhetorum agrum siti, quod demoliri, non extruere aut
propagare voluisset
expulsis fucis illis; 2. quod vero in praeposituram egerit,
id pontificio iure
non fecisse, sed dominorum praetoribus consultis; 3. gravius
peccasse
Praegallienses, qui ducentos elegerint, quorum potentia res
exasperari, non
componi possit. Respondit ei d. Hector a Salicibus, syndicus
Soliensis
Praegalliae: 1. verum quidem esse, quod delectum fecerint,
in nullius tamen aut
hominis aut rei detrimentum, sed ut vim aliorum repellant ac
caveant, ne cui vis
ac iniuria inferatur patriaeque libertas inconcussa maneat;
2. quod vero se
Rhetiensis excuset, quasi nihil fisus istis bullis quicquam
immutare in Rhetia
sit molitus, alienissimum a vero videri, eo quod sesquiannum
bullas istas in
sinu foverit nec reipublicae, sicut officii eius fuisset,
libere aperuerit, quo
fraude percepta patriae discrimen tantum feliciuis
praeveniri ac averti
potuerit; adde, quod et argumento omnium trium bullarum
stabilito praeposituram
22. octobris invaserit ac occuparit necquicquam populo ac
communitate
reclamante, cuius solius est eligere ac confirmare non
insciis suis dominis ac
magistratibus; 3. nec solam Benderensis cloaci mentionem
fieri, sed totius
episcopatus et omnium beneficiorum, quae haeretico more, ut
ipsi putant, in
Rhetia et Rhetorum subditis regionibus detinerentur. Videns
Rhetiensis, quo res
casurae essent quidve et Praegallienses et Ingaddinae
utriusque una cum
Superioris Saxi legatis in mandatis haberent, culpam suam,
non libere tamen,
deprecari incepit: sibi nempe non videri errasse hic multum:
si tamen ipsis
ita videretur, humillime se illis submissurum.
Haec glacies deinde toto die secari cepit:  1. num bullae
aperiundae sint
populo, quod omnium unice prohibere conati sunt, qui
Rhetiensi bene voluerunt;
sed quo magis id dissuasum fuit, ei ferventius reliqui id
unice urserunt,
sexiesque quidam legati, papistici etiam, exierunt non
communicaturi cum
reliquis amplius, nisi bullas palam fieri ac in vulgus
divulgari permitterent;
in mandatis etiam quidam habuerunt, ne sederent, si rem
obscurare decernerent;
2. num ipsi poenam decernere Rhetiensi velint aut
communitatibus id committere.
Deum immortalem! quae turbae, qui rumores, qui clamores et
rixae ingredientium
et egredientium hoc toto pene die sonuerunt. Laborarunt
intus anxie, ut egregios
mediatores se praestarent; nobis foris extimescendum fuit,
ne compositionibus
eiuscemodi bona praepositurae diriperentur. Turba, quae
invitos nos semper
sepiverat, bullarum argumentum se scire velle clamabat.
Tandem cum vespera
esset, valde metuebamus, ne omnibus invitis ac bullis
exauctoratis memoriam
detraherent ac aurum praepositurae Tholosanum alio
converterent. Toto ergo die
frustra exspectantes tandem Hector, qui revocatus, ingressu
suo introitum nobis
pollicebatur; sed cum ocyus turba se nobis maxima, ita ut se
mutuo premerent,
adderet, iterum repressi intromitti non potuimus clamante
interim sub ostii
limine et d. Campello et primariis ex astantibus
observatoribus (qui omnium
Inferiorum communitatum Ingaddinensium consensu ac mandato
individuos comites se
nobis praebuerunt) necnon aliis etiam viris principibus ac
mediae sortis
hominibus: "Wollend ihr dann die praedicanten nicht ouch
verhÃ¶ren?" Postea, cum
fores multi ex insania pulsarent, ut aditum nobis pararent,
antequam causa
disperderetur, placuit nobis extricare nos ex turbis istis
ac ostii limine
relicto paulisper secedere. Quod dum faceremus, intente ac
satis oblique nos
Rhetiensis (qui non procul cum suis in pavimento sententiam
exspectabat)
intuebatur. Ultimo vero, cum singulis momentis speraremus
fore, ut hoc die ac
vesperi, antequam rem concluderent, exaudiremur, opinione
citius senatus Trium
Foederum surrexit ac abiit, nihilque in bullarum negocio
certi definientes in
sequentem diem hanc partem reiecerunt. Nobis responderunt,
ut summo mane
crastino rediremus; se enim primum omnium nos intellecturos.
Etsi vero non adeo
bene consuleremus, quod Rhetiensi prolixe intellecto nostras
quoque relationes
non pari benevolentia audire parati fuissent, proindeque
semel animus nobis erat
deo totum hoc committere, tamen cum nihil determinatum esse
dicebant, noluimus
occasionem illam sponte dimittere, maxime cum et d. consules
et ammani quidam
nos rogarent, ne moram illam sinistre interpretaremur.
Crastino ergo die, qui 5. erat februarii, cum tertio
consedissent, summo mane
intromittebamur (erant autem nostrum novem ex ministris,
plures vero ex
observatoribus Ingaddinensibus), ac, si quae vellemus
proponere, copia dabatur.
Ibi primo maculas adversariorum nobis aspersas fortissime
eluimus. (1.) Primo
enim criminosissime pars adversa spargere non cessavit
seditionibus ac
turbulentis concionibus nos omnia miscere authoresque fuisse
patefactionis huius
causae, quae alioquin profunde sepulta neque Praegallienses
neque alios
excivisset; imo tam impudentes quidam fuere, qui ad turbas
natos inque eas
Meienfeldae coniurasse nos mentiri non erubuerunt.  2. Non
defuerunt magni
quidam viri, qui turpitudinem Rh[etiensis] tegere ac
horrendis mendaciis fucare
volentes aperte nos mentiri et loquendo et scribendo ea de
re asseverarunt, unde
non paucae communitates, cuinam parti crederent, diu
haesitare coeperunt inque
suo officio suspensi non frustra maiores ignes postea
fervidiores conceperunt.
3. Tertium vero mendacium, quod inter alia longe excellit,
animos nostros non
mediocriter perculerat; ut enim direptioni istorum bonorum
facilior aditus
esset, sparserunt ubique nos ministros ideo tam acres et
fervidos esse, quod
bonam partem ex praepositura ista privatis usibus nostris
aut synodi
necessitatibus usurparemus, cuius nunc iacturam tam misere
timeremus, sicque non
modo seditionum et mendaciorum, sed furti etiam et
sacrilegii aculeos in nos
emiserunt. Respondimus (ut summatim omnia perstringam) ad
primam calumniam: nos
nostro peragendo cum omni modestia officio nullam neque
turbis neque infortuniis
aliorum materiam dedisse; esse eos turbarum auctores, qui
frigidam suffundant et
causas vel semina turbarum serant; nos omni studio cavisse
apud fratres, ne
immodestiores essent ac rusticis plus satis alioquin
irritatis ac gravatis nullo
modo turbandi authores essent; quin apertis testimoniis ac
testibus eorum, qui
paci student, fidem nos facere posse turbis et tumultibus
nunc omnia plena fore,
nisi litteris ac hortationibus nostris ad fratres
inhibuissemus.  (2) Secundo:
nihil unquam nos in causa illa odiosissima aut dixisse aut
scripsisse, quod non
ipsarum bullarum argumento comprobare possimus; neminem
etiam probum seu
honestum virum secus de nobis aut sparsisse aut sparsurum in
posterum, et
vehementer nos cupere, ut in medium prodire velit, quicunque
tam sinistre et
inique de nobis iudicet; paratissimos nos esse omnium etiam
syllabarum, quae
exaravimus, exactam reddere rationem cuicunque velint ac
quovis tempore. Nemo
autem prodire voluit, licet non deessent, quos affabre in
consessu tetigerimus,
qui se ipsos potius conspurcarunt, quam mendaces nos esse
evicerint.  (3)
Tertiae calumniae ita occurrimus, ut nemo non et constantiam
et innocentiam
nostram sit admiratus. Praeter enim quod nunquam in mentem
nobis venerit, ut vel
teruncium ex proventibus istis nobis applicaremus, non ideo
sequi posse
sacrileges nos esse, etiamsi in synodi usus haec omnia,
nedum partem aliquam
insumeremus; in hunc enim finem deservire ea bona sicuti
dominorum litterae
abunde testentur;  hanc etiam primariam esse causam, cur
maximus patriae nostrae
hostis, Romanus ille pontifex, bonis istis inhiet, ut et
scholis et ministris
nobis materiam et occasionem in ipsum deliberandi et agendi
aliquid praecidat;
esse plures ex nostro grege, qui propter egestatem
anniversarias synodos
frequentare non possint. "Quibus si eiusmodi aliquid
decerneretur, quod
utilitati publicae commodare posset, num ideo fures erimus?
num idcirco
emolumentum nostrum quaesivisse dicemur? Absit. Quid vero
hoc sibi vult, quod
expresse diploma Guicciardis concessum perhibet: in
disciplinam evangelicam ea
bona insumenda esse? Nonne scholarum etiam regimen
disciplinae mentione
confirmatur, quod universum, Telii cumprimis, concideret, si
usus istorum
bonorum infirmari debeat?" Vehementer autem mirari nos, quod
dispensatorem
functione et oeconomia sua exuerint, antequam rationem ab
illo exegerint; longe
enim aliter dominum fecisse Matth. 25., qui fidos
administratores post rationem
maioribus ornamentis affecerit, infidos autem tenebris
exterioribus adiudicarit.
Mirari etiam nos nec boni consulere, quod in praeteritis
subcomitiis ministros
in numerum sacrificorum posuerint vetantes, ne quis
inquietum ea in re
praeberet, poena gravi praestituta, quam clausulam
adversarii nostri ita
interpretentur, quasi et sacrificis et ministris nobis
denegatum prorsus sit,
porro aliquid in senatum Trium Foederum referre; hoc valde
nec sine praeclaris
causis nos mirari, eo nomine maxime, quod ipsi haud ignorent
longe aliam nostri
quam sacrificorum esse rationem; nos enim neglecta
episcopali iurisdictione
suppetias a christiano magistratu, qui summus ac unicus
nobis est, iuxta dei
verbum petere nec audaces tantopere esse, qui nos ex
obedientia illa extorquere
cupiamus, sicuti antichristus iampridem solitus fuerit;
nescire etiam nos aliam
in hoc mundo potestatem, cui subditi debeamus esse,
defensionemque ab illa
petere, quam si appellare denegatum nobis fuerit, solum
restare deum, cui
iniurias conqueri et possimus et velimus; eatenus vero
obedientiam nos posse
praestare, quatenus ius divinum inviolatum manere possit,
nec esse, ut quisquam
a nobis silentium expectet in causis eiusmodi, in quibus
tuba inflata vocaliores nos iubeat esse dominus.
Hisce prolixe omnibus propositis dominus Rhetiensis secundum
calumniarum caput
tueri volens contra ingressus est: non ita contineri in
bulla, sicuti nos palam
fecerimus; mentionem enim solam fieri Benderensis monasterii
diruendi, non
exstruendi etc. Respondit d. Campellus, qui Romana sive
Tuscana lingua pollet,
mentionem apertam fieri in bullis omnium coenobiorum ac
beneficiorum in tota
Rhetia etc. Ad quae Rh[etiensis] admodum contristatus parum
aut nihil respondit.
Postquam vero clare explicavissemus non cum quoquam nisi cum
pontifice, maximo
hoste nostro, causam et litem nobis intercedere, qui bullis
suis mutationem
invehere tentaverit, etiamsi ii, qui bullas acceperint, hoc
non spectarint,
itemque declarationem petiissemus super hanc clausulam,
cuius mentio superius
facta est, traditis omnibus instrumentis ac litteris e
senatu recessimus.
Interea, dum responsum exspectaremus, Praegallienses,
Ingaddini, Quatuor Pagi,
quorum tres pontificiae sunt professionis, senatum huius
urbis rogarunt, ut
summo tribuno ipsis concesso et suo et ipsorum nomine
senatum Trium Foederum
hortaretur, ne bullas istas supprimerent, sed illarum
exempla communitatibus
proponerentur. Deinde singulari diligentia rogarunt, ut
monachis Italis frenum
iniicerent, ne accessione ac auctione sua iam pridem publico
edicto abrogata in
infinitum crescerent. Mirabar ego papistas in eo esse, ut
monachos imminuerent
suos, quos alii propagatos vellent etc. His absolutis
praeter nos omnes secedere
sunt iussi. Responsum nobis super relata nostra daturi
acceperunt purgationes
nostras, polliciti sunt nobis liberum ad se aditum omnemque
benevolentiam,
quodque in elapsis subcomitiis edixerint, non ideo factum
esse, ut guttur nobis
ad veritatis impedimentum velint intercludere, sed ut turbis
timendis commodior
medicina reperiretur ac ne communitatibus (quod legibus
patriis sit cautum)
erudiendis populo tumultuandi ansam praeberemus. Nos gratiis
actis nihil ad
commnunitates scripsisse probavimus, sed secundum leges ac
placita nostra
fratres admonuisse officii semperque iuxta hortatos esse, ut
tali modestia
uterentur, qua populo rudi nulla furiendi materia esset,
idque porro cum pacis
studio in posterum etiam iugiter facturos esse.
Quibus omnibus expositis nobisque exeuntibus post longam
deliberationem eiusmodi
capita sunt decreta:  1. bullarum exemplum quicumque velit
communitati suae
proponere, impetrare ac accipere posse;  2. tota
praepositurae ratio, cuinam
committenda ac quo sit convertenda, denuo populari suffragio
decerni debere.
Interim Guicciardi sex viris ad hoc destinatis rationem
exactam reddere debent
suae dispensationis.  3. Rhetiensis dominus mulctatus est
ducentis coronatis
idque ad populi placitum, num ea velit esse poena contentus.
4. Examina novorum monachorum, quae iam longo tempore contra
leges patrias in
alvearia seu foedissima potius lustra sua Vulturena
involarunt, extrudi ac eiici
debere, ut recenter ingressis ablegatis veteres paulatim
decrescant ac coenobia
stercore tandem isto penitus repurgentur.  5. Qui alieno
exterorum dominorum
iuramento sese obstrinxerunt, ut illis serviant eorumque
negotia procurent, ad
publica munia et honores nusquam admittantur; nemo etiam
porro vel litteras vel
honoris alicuius aut dignitatis gradus et titulos sive
munera a pontifice accipiat.
6. Et quia hactenus ex Cano Foedere tantus syndicorum
numerus in diaetis
publicis consederit, ut facile reliquos, nisi valde unanimes
essent,
suffragiorum multitudine superassent, iure res haec
ponderanda veniet, quo iuxta
articulos semel positos unaquaeque communitas (quod etiam
summus tribunus noster
una cum IV Pagis ac reliquis, sicuti supra memini, huius
urbis nomine urserunt)
non ultra binos legatos mittat. Nunc autem, cum Foedus
Superius iuxta veterem
consuetudinem ultra sedecim extrudere sive eligere non
debuerit, viginti novem
numero eorum fuisse, qui reliquorum Duorum Foederum numerum
prope adaequet; ex
quo abusu inferiores saepe fuerint, qui superiores ratione
foederis esse
poterant. Quae deminutio obtenta maximam utilitatem afferre
poterit, si quid in
rebus ecclesiae ac religionis nostrae decernendum fuerit.
Haec colendissime d. pater, primaria sunt illa capita, quae
comitia illa nostra
pepererunt, cumque magni semper momenti fuerit ministros ac
vigiles ecclesiae
recte instructos esse de periculis ecclesiae incumbentibus,
quae deinceps ovibus
suis inculcare ac ad avertendos lupos mature praedicere
possint, placuit
fratribus ad 26. huius mensis februarii synodum Davosii
celebrare et adversariis
praeposituram istam de integro invadendi omnem occasionem
praecidere. Hoc cum
pars adversa intellexerit, vitae ac saluti meae insidias
struere non cessabit.
Deum immortalem, quid non artium in me machinantur, eo quod
nihil in tanta causa
dissimulare volui! Heri evocatus ad singularem quendam
amicum meum detexit mihi
conspirationem quandam hisce nundinis in me factam. Aperte
enim quendam, dum
epularentur Rh[etiensis] sumptibus, dixisse: "Ich wil dem
und dem das liecht
abblasen und ihn erschieÃen oder umbringen, wo ich kan, oder
nicht leben."
Admonitus ego iam saepenumero, cuinam fidere debeam et ubi
pedem efferre tuto
possim, non video. Dissuadent mihi amici quidam profectionem
etiam ad synodum.
Si absum, plura in me desiderabunt fratres, quod artium
humanarum horroribus
officium meum non faciam; si proficiscor, vitae passim
discrimen subeundum mihi
fuerit. Cuperem hic consilio tuo paterno et prudenti levari,
quid maxime
faciendum mihi esset. Iampridem a te humillime rogavi, ut
mei misertus ex
praesenti exitio eripere me tandem dignaremini; sed quia
unicum hoc refugium,
quod mihi post deum in vobis apertum esse sperabam,
denegatur, vereor, certe
vereor, ne sero nimis poenitentia ducti casum meum
miserabilibus lacrymis sitis
prosecuturi. Decimus nunc agitur annus, ex quo Rheticis
ecclesiis fideliter
servo, quod ut pauci aut nulli etiam ex vestris
stipendiariis in tantis
procellis praestiterint, ita cum dolore perspicio, valde
exiguam hinc inde
aliquando effugiendi spem mihi affulgere. Scio ac gratus
etiam animo meo sine
intermissione recordor nostra, quae facimus ac sufferimus,
nihil ponderis
habere, si comparentur cum tuis ac caeterorum patrum
nostrorum laboribus; at cum
considero, quam exiguis earum rerum scintillis, quae ad hanc
stationem tutandam
deserviunt, instructus ac inflammatus ego sim, non video,
quocum fructu id
praestare possim, quod humeris denegatum fuerit. Sum hic
peregrinus et pauper.
Qui cives ac dites sunt, invidia torquentur, quod celebriora
iuribus ac meritis
meis loca inutiliter occupem, ad quae tamen mea culpa
nunquam aspiravi, quod
unicum solatium mihi rebus in asperis reliquum exstat.
Humillime me vobis denuo
commendo, quem humano etiam more a(?) prolis copia ac rei
familiaris inopia
mirifice afficiunt.     -      Dedit mihi d. Anthonius a
Salicibus, Vallis
Telinae vicarius, 20 coronatos ex testonibus Gallicis, quos
ad te per m. Iacobum
Gesnerum mitto, utpote ad illum, cui eos pertinere
affirmabat."
Bitte, seine AusfÃ¼hrlichkeit zu entschuldigen, "ut, quae ex
ordine ob labilem
memoriam meam consignavi, usibus etiam meis, si quando
repetiero, inservire possint."
Curiae, 1572,  9. februarii.

<nr>2420</nr>
<ae>Matthias Erb an Bullinger</ae>
<od>Reichenweier, 4. Juni 1556</od>
<vo>Autograph: Zürich StA, E II 361, 192.
(Siegel...)</vo>
<dr> <dr>
<re> </re>
<tx>Gratia Christi tecum. Hospinianus noster sit loco epistolę,
mi Bullingere, frater in Christo pie et observande. Is procul
dubio bona fide omnes res nostras apud te deponet. Ego si plura
scribere conarer, non possum tamen, cum iam octiduo fere
graviter laborarim erysypila ita, ut ex grabbatulo nonnisi pedo
innixus promoveam etc. Eum morbum, si propitio numini visum
fuerit, mihi aliquando fatalem existimo; adeo graviter et
importune ac saepius me molestat. Fiat domini voluntas. Ut
pergant vicini nostri Keiserspergani cum Monasterianis in valle
S. Gregorii significabit Hospinianus. Baro Rapoltsteinensis agit
cum principi Montbelgardi consilium quęrens, quo
Ensenheimensibus adversariis respondeat etc. Vale in Christo
Iesu. Ora pro me deum per Iesum Christum, amen. Saluta fratres
omnes nominatim.
^$Richenvillę 4. iunii 1556.
^$Tuus tuissimus Erbius.
^$Lieber her Bullinger, helffent dem Hospiniano etwa umb 10
agenden, damit wirs den renascentibus ecclesiis khunden
mitteilen und in administratione sacramentorum concordes seyent
etc.
<lz>[Adresse ...]:Viro pręstantissimo pietate inprimis ac
doctrina d. Henrycho Bullingero, ecclesię Tigurinę antistiti,
fratri observando.

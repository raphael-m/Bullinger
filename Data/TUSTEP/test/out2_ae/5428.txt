<nr>5428</nr>
<ae>Tobias Egli an Bullinger.</ae>
Chur, 13. Januar 1573.
Zürich ZB, Ms F 58, 590. / Kopie (18. Jhdt.)
S.  Colendissime d. pater, brevis ad te nunc ero, partim
quod d. Hallero
prolixius scripserim, partim quod Koblerus praeter opinionem
hodie discedit
meque urget. Rogo, cum favore legas, quae ad d. affinem
dedi. Sondrienses
liberati sunt a Beccariarum tyrannide; praeterea nihil
conclusum, quod alicuius
sit nominis. Peractis comitiis acta ad te perscribam
diligenter. Nunc quaeso,
nostri miserere nostrique patrocinium clementer suscipe.
Est, quod agam in
tantis mihi structis insidiis, in quibus vix pedem effero.
Citissime ex Curia. Salutant te ambo d.d. consules et
Campellus, collega individuus. 1573.  19. januarii Curiae.
Tuae reverentiae subscripsit Th[obias] I[conius].
Mittit ecclesia Meienfeldensis 10 aureos collectos pro
dispersis Gallis;
reliquos aliarum quarundam mittit d. Campellus cum literis
donec meliora.
Amplissimo viro d. d. Heinrico Bullingero, ecclesiae
antistiti primario etc.
praeclarissimo d. suo aeternum observandissimo.
    Zürich.

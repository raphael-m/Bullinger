<nr>3951</nr>
<ae>Fridolin Brunner an Bullinger</ae>
Glarus, (12. Juni) 1563. /    21. Mai
Zürich StA, E II 377, 2393. / Orig.
(Aut.)
Salutem in domino.
Literas tuas, vir venerande, 23. die aprilis
accepi, quibus sum certificatus consultum fore, ut pro temporis
ratione negotium de ministro verbi ecclesię Bethswandensi
promovendo paulisper differamus, donec comitia Badena nunc nostri
gratia indicta finiantur.
Speras haud dubie his peractis res
nostras paulo mitiores futuras omniaque pacari; diversum ego
sentio, timeo nobis pacis conditiones prioribus multo peiores
recipiend  , quod dominus longe avertat.
Quare operę precium
puto, ut negocium Christi diutius non prolongetur, quin ecclesię
praeficiatur quamprimum concionator.
Ad annos iam duos non
proprium habuit pastorem.
Hostes nostri in rebus suis nobis longe
sunt vigilantiores, qui neque comiciorum neque conciliorum habita
ratione papatum pergunt fideliter promovere.
Idem et nos in causa
Christi domini nostri faciundum esse pietas suadebit.
Rogatum
igitur te denuo volui, ut, si fieri potuerit, virum nobis, qui*
(*gestrichen) doctrina et vitę conversatione sancta clarum
mittas, cuius quoque familia honesta sit, ne quae bene deceat,
prophana vita destruat.
Habiturus est ex aerario ecclesiastico 80
aureos.
Vale in domino bene, qui etiam vitam tuam in reipublicae
christianę * prolongare dignetur. Amen.
(* fehlt d.
Acc.!
(salutem?))
Datę calendis  12. iunii 1563  Claronę.
                                       Fridolinus Fonteius, apud
Claronenses verbi
                                                minister, tui
observandissimus.
Clarissimo venerandoque viro d.
Henricho Bullingero, ecclesię
Tigurinę verbi ministro fidelissimo dominoque meo et fratri
colendo.

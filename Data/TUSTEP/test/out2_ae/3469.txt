<nr>3469</nr>
<ae>Ambrosius Blarer an Bullinger</ae>
<od>
Winterthur, 1. Dezember 1560.
<vo>Zürich StA, E II 338, 1586 / Orig.
(Aut.)
Bl.
III,  561ff.
R.
S. Gratiam tibi magnam habeo pro communicatis novis, quae quamquam omnia sunt mox sequuturorum longe maiorum malorum, scire tamen fidelibus Christi haud fuerit infrugiferum, quo magis atque magis se ad principis mundi huius et complicii ipsius extremos conatus munire ac tempestiviter universam dei armaturam assumere possint ac fidei scuto omnia venenata (korr.
venanata) ignitaque mali illius iacula caute excipere pariter et extinguere.
Magna profecto nos et maiora quam plęrique putent,
certamina manent, in quibus tamen infractis animis facile superiores erimus parta nobis iamdudum victoria per eum, qui dixit:"In mundo afflictionem habebitis; sed bono animo este.
Ego vici mundum."
Bald ich wyter usß Wirtemperg etwas vernym, soll euch unverhalten blyben wie bysher.
Der bischoff von Labach ist dis nechste tag von Costentz abgescheiden; achten, habe sin practic verricht, von deren wegen er dagewesen, und seye der hagel gesotten.
Si haben ernstliche mandata an den bischoff von Costentz, das er gedenck und gen Costentz zieche in die statt und da residiere; dann wa nit, werde man den andern in die statt setzen.
Das ist alles nichts dann ein angemachter butz; dann er wer vorhin
nichts alls fro gewesen, dann das er mitt fuͦgen widerum in die statt mochte kommen; dann sonst hatt ers alls hoch verredt, das es im spottlich gewesen, so er davon gestanden were, welchs er aber yetzund mitt ehren thain kan, quia in omni iuramento superioris authoritas excipitur; was er guͦts in der statt usrichten, wurt man bald gewar.
Er facht yetzund an den äbbten und pröpsten schriben in nammen des papsts, yedem, was er für ein anlag geben solle, den costen des concilij zuͦ erhalten; hab
ich von einem, der ist äben by dem abbt zuͦ Rinouw ob tisch gesessen, wie ime das mandat kommen ist, das er 400 fl.
erlegen soll.
Und steckt aber vyl ein anderer butz darhinder, wie man es gentzlich darfür hellt, namlich das sy durch disen praetextum einen starcken, gwaltigen nervum belli zuͦsamenbringind, damitt den krieg beharrlich füren mögind; dann sonst nitt bruchig, das man von des conciliums wegen schatzung uffleg; es muͦsß yeder sonst sinen kosten tragen; aber sy konnen all ire sachen
mitt gschwindigkeit und falschem schin vergocklen der hoffnung, man söll es nitt allsbald gewar werden.
In summa: der teufel sytzt ob basilisteneyern; brutet ers usß, werden wir seltzam vögel sechen; utinam subventanea pariant!
Des von Ötingen und Schertlis span soll aller ding vertragen sin.
Herr Hoser schribt mir von Augspurg yetz zweymal uff einander, fröuwt sich hoch, das er mitt euch in kuntschafft kommen, zogt gar nichts neuws an, sonder das es ganz still by inen seye; habe man am meisten unruͦ mitt den uffgestandnen koofleuten, deren unfal vyl ander schlecht, from leut, von denen sy gellt uffgenomen, übel engelten muͦssen.
Da ist vyl und* [unß!) groß jamer und klag etc.
Von Antorff ist die tag einer heruff kommen, zogt mir an, das des wurginds weder zyl noch masß seye; aber man röche dannecht und verbrenne die christen nitt mehr so mitt langsamer marter; es hat vyl unruͦ welle[n] geben.
Man mache aber einen rappaß an sy, das ist, wa man einen erfare, den zwacke man etwa in der stille uff, für inn glich in ein gefencknusß, stosse inn in ein fasß, verzuche dasselbig unnd schutte dann allso wasser oben in das fasß, da er allso ertrincken müsse; darnach frü vor
tag fürt der hencker das fasß hinusß, thuͦts uff und schlecht dem ertruncknen das hopt ab, steckts an ein stangen hoch empor; das seye yetz gantz bruchig, und verliere mancher einen nachpuren, den er wene, er seye uber feld; so ist er hingericht.
Ah, herr gott, vindica sanguinem sanctorum tuorum und mach dem jomer bald ein end.
Interim converte nos ad te, et convertemur ex toto corde nostro, ut omnibus istis tantum non ineluctabilibus difficultatibus et tentationibus perruptis ac rebus omnibus
humanis superiores effecti recta ad te in celestem illam vere tutam et tranquillissimam securitatem feliciter contendamus.
Bene vale, anime mi, cum tuis omnibus, et commendate nos constanter ac serio universi mundi rectori ac servatori.
Salutant te nostri, quos nosti.
Vituduri, calendis decembris 1560.
                                                    Ambr[osius] Bl[aurerus] vere tuus.
Clarissimo viro d.
Heinricho Bullingero, d.
ac fratri suo venerando longeque charissimo.
^$Zurich.

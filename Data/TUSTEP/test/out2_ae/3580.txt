<nr>3580</nr>
<ae>Bullinger an Johannes Fabricius</ae>
Zürich, 11. Mai 1561.
<vo>Zürich StA, E II 373, 253. / Orig.
(Aut.)
Gr.
II,  294 R.
Gott mitt üch.
Verganges frytags hab ich ouch geschriben.
Siderhar kumpt schryben uß Franckrych und ein geschrey, das ettliche fromme glöubigen durch die bäpstischen eines tags ermürt sind, und ist cardinal Castilioneus schwarlich enrunnen; dann er ouch dem evangelio sol günstig sin.
Jetzund sind ob 60 personen an des königs hoff, die klagend von der ermürten wägen und rüffend das rächt an.
Des königs rädt habend in 200 kürisser gesandt, die thätter zuͦ straffen.
Gott walldt sin.
So hatt der
künig zuͦ Rheims uf hütt 11. may söllen gekrönt werden; dahin hatt der künig reyssen wöllen, so hat er vernommen, das ettlich kriegsvolck heymlich in die statt kummen und 13 faß mitt fhüwrbüchsen dahin gefürt worden sind.
Des habend des königs rädt den radtschlag geenderet und angesähen, das er unverzogenlich sol krönt werden zuͦ Sant Dynis und darnach zuͦ Parys ynryten.
Gott gäbe vil gnad.
Datum  in yl  11. maij 1561.
                                                        Bullinger.
D. Ioanni Fabritio suo.
^$Chur.

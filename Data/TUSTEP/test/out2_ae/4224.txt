<nr>4224</nr>
<ae>Bullinger an Josua Kessler</ae>
Zürich, 24. Oktober 1564.
St. Gallen IX, 185. / Orig.
(Aut.)
S. D.  Valde te, domine et frater oro, ut has literas inscriptas nobili viro a Stetten civi Augustano, quam cito et tuto commode denique fieri potest, tradi
cures; gratificaberis ea re mihi plurimum; conabor gratiam me tibi, si quae se obtulerit opportunitas, exhibere.
Audistis nimirum et apud vos de gravi morbo,
quo oppressus fueram a domino.
Tribus locis peste confixerat me dominus; desperarunt de vita medici alioqui diligentes et periti.
Interim tantus in universo
populo luctus, fletus et moeror exortus est, ut nunquam putassem hoc futurum propter me miserum homuncionem.
Instituta sunt supplicationes in ecclesia.
Sensi
protinus spiritum vitalem redeuntem.
Breviter: precibus ecclesiae me donatum esse nihil dubito.
Utinam vero expectationi ecclesiae aliquando respondeam.
Tu cum
tuis ora pro me dominum.
Dolor vehemens lateris dextri male affecti et capitis exercent me adhuc in sexta septimana; spero me aliquando restitutum iri.
Ex lecto
has ad te, charissimum meum amicum, scribo, ut certo noris res meas.
Interea, dum loetaliter decumbo, corripitur eodem morbo, charissima mea coniunx, foeminarum
decus, et nona die excedit.
Quantum luctum hoc mihi concitarit, intelligis; quoniam vero inter filios, filias, generos atque ministros in vera fide spiritum
Christo tradidit, scio illam me praemisisse, non amisisse.
Has habebis communes cum parente tuo, viro mihi semper colendo et amando.
Saluta ipsum et venerabiles fratres ministros, Linerum quoque, Rotmundum et Sigismundum Zollikoverum atque alios amicos.
Optime vale.
Tiguri  24. octobris 1564.
Bullingerus tuus.
Dem frommen, eerenvesten Josue Keßlern, stattschryberen zuͦ Santgallen, minem lieben herren und guͦten fründt.
                          Santgallen.

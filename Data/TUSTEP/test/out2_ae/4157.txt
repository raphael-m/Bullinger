<nr>4157</nr>
<ae>Johannes Fabricius an Bullinger</ae>
Chur, 5. Juni 1564.
Zürich StA, E II 376, 108. / Orig.
(Aut.)
Gr.
II, 513f.
Exc.
S. Tam ingens est pelagus, reverende in Christo pater, eorum quae te scire velim, ut, unde ordiar, non inveniam; sic ipsa copia me facit inopem.
Adde, quod
literis non omnia tuto concredantur.
Quod ergo d.
Voglerum mihi etiam atque etiam commendasti, in eius sinum multa secreto effudi, ex quo tu prolixe omnia.
Videmur tibi stolide rem administrare; id mirum non usque adeo est sic tibi videri, qui consilii nostri causas satis graves pernoscere non potuisti; exposui eas
quoque d. Voglero.
Nihil hic temere factum est, sed tamen festinanter omnia, propterea quod Philippi legatus ex improviso nos oppresserit.
Quod ad illum
attinet, ad quem novissime scripsisti, etsi consiliis nostris interest, tamen, quia nunc ad gubernacula sedet, timendum est, ne ita aperte alterum offendere
velit, non quod noster non sit, sed quod pecuniae credantur utrinque intervenire.
Quid ego fecerim, quid faciam, dicet Voglerus.
 -     Synodus nostra duravit
totum triduum.
Nullę leges, nullus ordo, interim toties concionandum in conventu tot et tantorum virorum.
Plane fractus sum, et nisi meliora tempora
subsequantur, studiis salus omnino dicenda est.
Sed haec me non multum movent.
Ille nebulo ter maximus, de quo tibi coram, qui pecuniis in dies et horas dominos
permutare solet, maxime mihi fuit adversus (qui quid in comitiis Ilantii tentarit, nosti). Sed spero eum mea ipsius modestia oppugnatum iri; nunc ipsius
nequitia non paucis innotuit.
Er hat sich in sinodo mir häfftig widerleit (sed mea sententia apud omnes bonos vicit). Syn red hat er also beschlossen: man sölle
dem Philippo nütt abschlachen und dem Franzosen nütt zuͦsagen; cupit nebulo ducere negotium, ut interim mulgeat utrumque.
  -      Cupis scire, quid actum
sit.
Audi breviter.
Dem Franzosen ist ein antwurt worden; so verr er die alten ansprachen abbezale, wölle man in güttigklich verhören und syn handel für die
gemeinden kommen laßen; dem philippischen n[un], so er sy nit entbären, wölle man im syn begär ouch für die gemeinden kommen laßen.
Daruff im ein pundtstag
angesetzt (id nostrorum consilio factum) uff mitten augsten.
Er hat vermeint, grad yetz den handel durchin ze trucken, sed frustra; daruff er geantwortet, er
wölle die ding hinder sich an synen könig langen laßen.
Mag man also nitt wüßen, was geschicht.
Hęc summa.
Interim quid tentarit, quot sibi conciliarit, quae largitiones, quanta profusio, audies ex Voglero.
Haec summatim.
Promiserat d.
legatus se hoc
vesperi suum ad me responsum missurum; sed puto praepeditum tot negotiis non potuisse.
Spero me integra acta cum Voglero missurum.
Vale, reverende pater, et nos
edocere perge de iis, quae negotio nostro conducere possunt.
Curię 5. iunii anno 1564.
T[uus] F[abricius].
[Ohne Adresse.]

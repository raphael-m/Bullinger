<nr>3566</nr>
<ae>François Hotman an Bullinger</ae>
<od>
Straßburg, 12. April 1561.
Ep.Hot. 31. / Druck.
Ep.Calv. 3372 (XVIII, 423) Exc.
Franciscus Hotomanus S. D.
Optime pater, spero te a Stuckio nostro exemplum accepisse scripti cuiusdam, quo Galliae nova continebantur.
Ex eo tempore diabolus excogitavit stratagema insigne; Comitia statuum, qui in singulis civitatibus habiti ambitioni et tyrannidi Semiramidis sese opposuerunt, reiecta sunt ad calendas augusti, et simul decretum factum, ut rex Rhemos deducatur inaugurandus a suo cardinali, quum tamen omnibus antiquis moribus regni reges non ante 14. annum completum inaugurari debeant.
Evangelii tamen
cursus, ut spero, non impedietur; tantus est iam omnium ecclesiarum progressus.
Regina Navarrae omnes antecellit; amirallius et Condensis ita aperte profitentur religionem nostram ut quivis nostrum in nostris ecclesiis.
Petieram a d.
Petro Martyre, observando patre meo, ut literas Italice scriberet ad Condensem et amirallium easque mihi mitteret; te rogo, ut cum illo iterum agas et tuas simul coniungas; nam Condensis semper tuas conciones in symbolum Gallice scriptas in manibus habebat.
Vehementer igitur a vobis peto, ut mihi hac in re gratificari velitis . . . .

<nr>0755</nr>
<ae>Johannes Gast an Bullinger</ae>
Basel, 2. April 1550.
Zürich StA, E II 366, 161. / Orig.(Aut.)
S. in domino. Iam olim misissem librum de ponderibus et
mensuris Agricolae, quem
domi habeo; sed pluviosum cęlum meum institutum
impedivit. Verum, si incidero
in tabellarium sereno cęlo, mittam, et ago gratias pro
libro misso. Perge in
dominos tales libros scribere, qui ecclesiam plus aequo
conflictam meliores
reddunt quam ullae apologiae. Ecclesia Saxonica turbata est
et adflicta cum a
papistis tum a falsis fratribus. Flaccius contra Philippum
Melanchthonem
scripsit epistolam, quam puto te vidisse et legisse, in qua
de adiaphoris
disputat. Philippus omnino mutatus est ac incipit Lutherum
incusare illiusque
vehementiam increpare. Dux Mauritius munit Witenbergam,
bombardas optimos eo
ducit et militem imponere vult; scholam mittet in Rochlitz.
Quid autem sibi id
velit, dominus novit. Timet miser, ubi non est timor, aut a
mala conscientia
vexatur die noctuque. Gumpenberger, qui pręposituram
summi templi petit,
minatur nostro senatui nescio quid; adiunxit sibi nobiles
quosdam in Franconia,
quę nostris omnia mala volunt inferre, nisi exegerint
alterum prępositum.
Omnia, crede mihi, tendunt ad bellum crudele.          D.
Beatus Gerardus a
senatu Argentoratensi iterum iussus est concionari apud
S.Thomam, et reliqui
fratres timent malum aliquod excitari per istum hominem;
alias constantissimi
adhuc sunt. Caesarem aiunt velle Augustam petere post
accensionis domini festum.
Utinam ad superos ascenderet; nam satis adflixit Christi
ecclesiam et adhuc
deprimit miris artibus per suos, qui antichristi regnum
volunt omnibus
obtrudere. Isengrinius typographus periclitatur propter
libellum Gvaltheri de
antichristo, quem quidam Italice reddidit, et senatus noster
illi inhibuit, ne
ullum vendat. Vale. Brevi plura. Basileę 1550.  2.
aprilis. Salutabis d.
Theodorum cum Pellicano et reliquos fratres cum uxore et
liberis.
T[uus] Gastius ex animo.
Si commode poteris, velim, emeres mihi ceraseum Glareanum
optimum, aut manda d. d. Ioanni Frisio.
Dem eherwürdigen herren meyster Heinrych Bullinger,
lutpriester zuͦ Zurych,
mynem lieben, gunstigen herren, zuͦ handen.

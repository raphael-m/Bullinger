<nr>5469</nr>
<ae>Tobias Egli an Bullinger.</ae>
(Chur), 31. März 1573.
Zürich StA,  A 248.2.
Gr. III, S. 413f.
S.  Die 10 fendli, so vor der statt gelegen, sind gester
wider abzogen, unnd
habennd sy under einanderen gon Thusis im Oberen Pundt ein
gericht gesetzt, 33
rechtsprecher, von jedem grosgricht einen, unnd denen 33
rechtsprecheren jedem
so vil geümer mitt waafen zuͦgebenn, das der geümeren 600
trift, unnd solt man
jetz donstag an der herberg sin. Hütt aber hatt man
angesechen, das man's
wider uf alle gmeinden usschryben wirdt, ob man s' der
gstalt welle lassen
procedieren und mitt gwalt oder recht strafen; dann ußer
denen 10 fendlinen oder
gerichten jetz vil botten sind von iren gmeinden
abgefertiget, die wol urbüttig,
die buͦswirdigen z'strafen, aber mitt ordnung und nitt
also armata manu.
Derhalben dise wellenn, das die fendli lüt oder botten zuͦ
inen hinyn in
d[statt gebind zuuͦ puntstagen unnd ordenlich z]strafen. So
habennd dise
wellen, das die in der statt als gsante von iren gmeinden
botten zuͦ inen in die
Quadren under fryen himel kemind und mitt inen ein gmein
unpartyisch gricht
satztind, das aber die in der statt nitt thuͦn wellen,
deshalben die vor der
statt fürgfaren und irem willen noch ein recht (wie obstaat)
gesetzt. Jetz
vermeinend die anderen, sy habind's mer und nitt die fendli.
Derhalben
schribt man wider uf die gmeinden, und sollend jetz künftig
sontag die mer hie
zuͦsamen getragen werdenn, namlich Tißentis, Lugnitz,
Waltespurg, Übersaxen,
Flims, Lax, Schlöwiß, Rinnwald, Hentzenberg, gantz
Mesoxertal, Chur, Ober- und
Under-Ingaddin, Münstertal, 4 Dörfer, Bargün, Ramüss; in 10
Grichten sind Davos
ouch nitt lustig also gwaltig dran. Disem noch wurde das mer
werden, ordenlich
zuͦ procedieren, nitt gwaltig. Sed metuo intestinas
caedes.
Valete.
1573, ultimo martii.
           Vester ille.

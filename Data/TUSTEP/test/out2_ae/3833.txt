<nr>3833</nr>
<ae>Johannes Fabricius an Bullinger</ae>
<od>
(Chur, 17. August 1562)?
<vo>Zürich StA, E II 376, 123. / Orig.
(Aut.)
Gr.
II,  408 R.     (.. .  .. .. .. .. 17. Aug. 1562)
S.  Consul noster rediit, affirmat nihil plane de concilio resciri posse.
Fuit in comitatu praepositus huius collegii papista, qui affirmat abbatem Eremi domum revertisse (de quo dubito, licet ille affirmet; tu scire potes) et id argumento esse nihil nunc memorabile agi, maxime quod abbas gloriatus sit se illuc reversurum, si resumantur negotia ecclesiae; ea enim se lege discessisse, ut sit ab illis revocandus.
^$Dietägius dicit (sed hic multa vana dicit, affirmant tamen et hoc alii)
Cęsarem cogitare de resignando imperio filio domumque, quam Oeniponti<f1>Innsbruck.<fe> pro Iesuitis ędificarit, sibi privato usurpare cogitare ad exemplum fratris Caroli etc.
Alii dicunt eum Norinbergę expectari, non Augustae et quod propter nundinas Franckfortenses res nonnihil differatur; illinc enim Franckfortum eum concessurum.
^$Hac sunt, quae dicuntur; sed incipio nihil credere; nam Hercules quae scripserit, nosti.
Postea per idem tempus mercatores omnes, qui ex Italia venerunt, id ipsum
constanter affirmarunt; nunc sunt, qui negent castellum captum, sed inter Ferrariensem  et Florentinum simultatem et contentionem esse de finibus Tusciam versus.
Scribitur Bononię tumultuatos cives contra pontificem, cuius accusarint tyrannidem.
^$Tu, quaeso, scribe, quid 5 Pagici moliantur; fortassis haec causa est, quod Bernenses suos nolint ulterius progredi.
Audio legatos Gallos ad vos venisse, an a Guisio an vero a Condensi, dubito.
Condensis dicitur copias distribuisse in castella et
expectare auxilia.
^$Tu, quaeso, nos libera ab hisce dubiis.
Vale, reverende pater.
Die quo cętera.
Curię.
Salutat te officiose d.
c[onsul] Tscharnerus.
[Adr.
fehlt.]

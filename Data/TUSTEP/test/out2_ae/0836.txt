<nr>0836</nr>
<ae>Valentinus Paceus an Konrad Pellikan, Bullinger, Theodor Bibliander, Konrad Gessner und die übrigen Pfarrer von Zürich</ae>
<od>Leipzig, 6. Juli 1550</od>
<vo>Autograph: Zürich ZB, Ms F 47, 199</vo>
<dr>Ungedruckt?</dr>
<re>Regest</re>
^$S. in Christo pl.  Mi pater Pelicane, mi pater vosque
caeteri patres et fratres
in Christo colendissimi. Cum interrogaret Raphael noster in
reditu ad vos suo,
ecquid ad vos vellem, etsi in singulos dies horasque adeo
Wittenbergensem illum
internuncium expectabam et vestras doctissimas nostroque
animo longe gratissimas
literas ad nos potius quam hinc ego aliquid ad vos, tamen
facere non potui, etsi
intempestivum et incommodum erat admodum, quin ad te
caeterosque illos communeis
nunc amicos et fratres in Christo <gr>tous gnhsious kai
anupokritous
hmeterous</gr> subito exararem hoc nihili et inconditum,
tantum ut animum erga
vos omneis meum in amicicia mutua significarem esse foreque
aeternum illum ac
talem, qualem esse debeat et vos esse velitis.
Ecclesiae nostrę scholaeque in magno metu sunt et
periculo cum propter bellum
Saxonicum, quod a Brunsvicensi duce et urbe et Parthenopoli
imminet.  16. iunii
urbs Brunsvicensis cum duce congressa est cominus conflictu
acri ad Monasterium,
Wicershausen et decem ex suis perdiderunt; sed dux desertis
militibus suis et
pedestribus copiis cum equitatu sese subduxit militum magno
numero occiso. Hęc
fuerunt veluti praeludia belli; sed peiora a comitiis et
concilio timentur a
bonis. Episcopatus Hallensis adhuc vacat; sed intrudetur
sine dubio ut etiam
Merßburgi pessimus Ioach........  aliquis papista. Rumor est
de episcopo ab
Arryß illo (=Arrs = Ant. Granvelle), quamvis electoris
margrafii filius iam
antea consensu capituli in coadiutorem fuerit ascitus. Sed
voluntas Cęsaris
sine dubio fiet ut et Merßburgi et alibi. Unde quid
ecclesiis nostris quod ad
istos attinet, sperandum sit, facile est coniectare. Sed
peior etiam seritur
quidem et gliscit inter fratres discordia <gr>peri twn
adiajorwn etc.  Nostis,
opinor, quae sint et qualia. Si scirem vos desiderare,
libenter equidem
transmitterem quaedam saepe. In Anglia disputatio aedita est
Petri Martyris
nomine, ut audio, potissimum <gr>peri ths eucaristias</gr>,
quę huc nuper
allata, sed a me tamen nondum visa neque perlecta. Magni
istic etiam sunt motus;
sed disputando etiamnum sine vi agitur; hic autem spernitur
theologus bonus, horridus miles amatur etc.
Desidero vehementer d. Ioachimi Vadiani, consulis
amplissimi, vestrasque
literas, ut de vestrarum ecclesiarum pace et spe certiores
fiamus, quantumque
nobis dolemus, tantum vobis vestrisque gratulari possimus.
Plura non possum iam;
alioqui nihil dulcius quam vobiscum confabulari veluti; nos
enim quid sumus aut
quamdiu hęc curaturi sumus. Te opto quam diutissime etiam
in hac vita mecum
posse communicare ultro citroque, ut decet fratres et
amicos, sed post paucos et
malos hosce dies nostros apud dominum nostrum Iesum Christum
aeternum una tunc
demum vere vivemus et facie ad faciem cognoscemus,
quemadmodum cogniti sumus.
unumque adeo et hic, quantum potero, et isthic penitus quam
plenissime,
quemadmodum pater noster et filius dominus noster Iesus
Christus unum sunt etc.
^$Valete et nos redamate.
^$Datis ocyssime ad lucernam 6. iulii
1550 Lipsiae etc.
<un>Aeternum et ex animo tuus tuorumque ac vestrorum,
imo nostrorum omnium Valentinus Paceus etc.
^$Pervelim, ut et tu obiter et d. Bullingerus ac Bibliander
vestram ad me sententiam
<gr>kai thn krisin</gr> copiose et quam plenissime
perscriberetis de tota hac
controversia, quam nunc sic vocant <gr> antadiajoristikhn
kai
adiajoristikhn</gr>, dici enim non potest, quantum turbarum
haec nobis det et
datura sit fortasse, ni deus avertat. Sed sunt alia tamen
quędam peiora <gr>twn
(hebräisch...) kai twn yeudadeljwn yeudote cristianwn  </gr>
etc.
<lz>[Adresse:] Amplissimis, doctissimis, humanissimis integerrimis viris
domino C[onrado]
Pelicano, H[enrico] Bullingero, Th[eodoro] Bibliandro et
C[onrado] Gessnero
caeterisque ecclesiae Iesu Christi administris Tiguri,
dominis et amicis in
Christo aeterna veneratione colendissimis.

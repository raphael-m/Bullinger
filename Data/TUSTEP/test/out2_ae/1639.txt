<nr>1639</nr>
<ae>Richard Hilles an Bullinger</ae>
London, 9. Juli 1553.
Zürich StA, E II 335, 2195./ Orig.(Aut.)
Zur.lett. III,  S. 272ff.
Ep.Tig. III,  S. 179ff.
Laus deo Londini die 9. iulii 1553.
[S.] D. P.   Heri (fidelis et amice charissime) pretor una
cum nonnullis ex senatoribus mercatoribusque quibusdam
Londini civibus, vocatus est ad regis regiam Grinwichiam;
iacet haec ad Thamasis rivum, atque a civitate mille passus
Germanicus. Ubi autem eo venirent, pręsentibus regis
honorabilissimis consiliariis, dominus Thesaurarius eiusdem
concilii preses orationem ad eos fecit, cuius finis ita se
habet; nempe regem nostrum maxime pium adeoque sanctissimum
Edouerdum Sextum (qui quidem nunc ex hoc mundo miseriarumque
valle discessit, terrestrique suo tabernaculo destructo,
aeterna in coelis mansione, non dubito, fruitur) recordantem
quod etsi potentissimus princeps esset, mortalem tamen esse,
atque ob id magis, quod nuper infirmus esset atque
aegrotaret, studentemque non parum tranquillitati pacique,
quo recte possit haec Anglicana gens regi et gubernari post
discessum suum; consideransque quod ambę sorores suę
(quarum natu maior Maria immaculatae aevangelii doctrinae
non bene favet) fuerunt per statuta quedam, quę
authoritate parleamenti etiam tempore sui patris facta sunt,
illegittimae adiudicatę filiae, illegittimo nempe
matrimonio natę; vehementer rogabat honorabiles suos
consiliarios, ut inter se convenire velint, si dominus
maiestatem suam e medio tollat, admittant reputentque pro
legittimo haerede ac successore suo filium (dummodo vivente
adhuc rege aliquem habuerit) dominae Franciscae nunc
Suffoltiae ducessae, quae filia dominę Mariae est,
maiestatis regiae amitę, quę olim Gallorum regina
fuerat; atque postea dominam Ianam, doctam sane ac piam
generosam, quę hoc ipso anno nupsit domino Gilfordo ducis
Northumberland minori natu filio, si quidem Francisca nullum
legittime natum masculum haberet, vivente adhuc rege
Edouerdo. Commemoravit preteria, omnes regis honorabiles
consiliarios, una cum fere omnibus huius regionis proceribus
nobilior[i]bus, iuramento et subscriptione manus suae,
scripto quodam quod de eadem re ageret, fideliter
promisisse, obligassent firmiter se rem per regiam
maiestatem, cum aegrotaret, motam executuros ac perfecturos.
Quamobrem cupiebant pretorem atque Londini senatores
similiter conformes esse, atque huic scripto (id quod
libenter fecerunt) subscriberent: ita ut, etsi omnipotens
deus, profecto propter horrenda peccata nostra, e medio
nostri sanctissimum principem Edowerdum regem sustulerit, de
quo omnes, qui eius maiestatem cognoverint, dicunt se
nunquam prestantiorem aut magis piam mentem mortali in
corpore perspexisse; tamen non omnino misericordia sua
vacamus, quod nunc ordinaverit talem tam pio rego
successorem, sub quo maximopere speramus (non enim,
laudandus igitur dominus, contrarium cernimus) nos suos
subditos nihilominus piam atque vitam quietem et tranquillam
in omni pace, virtute, iusticiaque degituros; verbumque dei
purum semper in hac regione syncere predicari debere,
veramque aevangelii doctrinam in summam fidelium hic
habitantium consolationem defensam iri, quod omnipotens
concedat nobis dominus. Amen.
Cum hucusque scripseram, in domino observande, supervenit
dies decimus iulii, quo publice hic promulgatum est, nomine
predictę dominae Iane nunc Angliae reginae, quod rex
predictus Edouerdus mortuus sit, quod mater reginę
predicta Francisca filium nullum habuerit, ideoque imperium
huius regni ad illam, Ianam reginam intelligo, devenisse, id
quod bene vertat optimus maximus deus. Amen.
Magnas ago tibi gratias pro libello quem mihi dono dedisti,
quem una cum literis tuis 10 martii datis accepi;
pręcorque deum optimum maximum, ut sicuti in ipsis preces
pro me effundis, fideliter fide et charitate omnibusque
bonis operibus pergam, calcatis interim huius mundi lucris
iniquis et voluptatibus inhonestis. Et si qua in re hic tibi
gratificari poterim plusquam in tuis ad alios literis
tradendis, tibi, quemadmodum cupis, fideliter et libenter
meam collocabo operam. Tu pro tua humanitate magni pendis,
id quod in tuis scriptis intelligo, quod tuas literas iis
reddi procurarem, quibus inscripte sunt. At ego pro nullo
beneficio multo minus pro tantillo in te a me collato
gratias expectare aequum esse iudico. Uxor mea te tuamque
coniugem ex animo salutat et bene precatur tibi tuisque
liberis omnibus. Dominum Pellicanum tuumque generum
Ludovicum Lavaterum meo nomine salutabis plurimum, maxime
autem dominum Theodorum Bibliandrum, cui dicas, precor, me
libellos suos duos domino Cheko et domino Hupero<f1>Hooper.<fe> tradidisse,
prout in literis s uis mense martii ad me datis cupiebat.
Ago etiam illi ipsemet gratias ingentes, quod me tali
munusculo dignatus sit gratificare. D. etiam Butlero, fratri
meo in Christo charissimo, salutem dicas, oro, certioremque
eum facias, precor, me literas suas 18. maii datas mense
iunio accepisse; responsum autem scribere non mihi nunc
vacat, nec multum opus est, ut rescribam, quia, quod
respondendum erat, in prioribus meis ad illum literis
copiose satis scripsi. Vive et vale. Londini die  9. iulii
1553.
Tuus totus Richardus Hills.
Doctissimo viro d. Henricho Bullingero, verbi divini
concionatori, tradantur literae.
Tiguri.

<nr>5133</nr>
<ae>Johannes Haller an Bullinger.</ae>
Bern, 26. Juli 1571.
Zürich StA, E II 370a, 440./ Orig. (Aut.)
S.  Gaudeo, quod ex fratre intelligam balnea tua tibi bene
profuisse et oro dominum, ut efficiat, quo magis magisque ad
confirmandam valetudinem proficiant. Quod me attinet,
mediocriter bene habeo, ex quo domum reversus sum; sic etiam
dominus Brunnerus et omnes alii, qui mecum fuerunt, qui et
te diligenter salutant. Gratias autem tibi ago et nostris
omnibus pro humanitate et liberalitate vestra, qua nos
excepistis; promerebimus id aliquando, si fieri possit,
offerente se occasione.      Caeterum novi nihil habemus,
nisi de quo nuper etiam fratri scripseram, das die sach der
propsty zuͦ Colmar (daryn sich auch der keiser gelegt
hatt,
ut tibi retuli, cum tecum per urbem spatiarer, in qua
Sabaudię princeps mala fide contra nostros egerat)
vertragen ist. Dieselbig propsty ist von alter har dem
closter und hus zuͦ Bätterlingen incorporiert gsin,
deßhalb
der apt von Bätterlingen, als min herren das land ingnon,
gen Colmar sich gesetzt und die besten fundationes mitt imm
gnommen hatt. Der ist aber vor 3 jaren in rüwen kon und hatt
minen herren alle brieff und rechtsamminen ußhin gen und
resigniert, ist daruff bald gstorben. Min herren hend daruff
die stifft und propsty zuͦ Colmar zuͦ handen gnon und
besetzt. Da hatt inen ein saffoischer bischoff wellen intrag
thuͦn und so vil zwegen bracht, das sich der keiser der
sach
beladen. Als aber min herren den keiser ir rechtsamme
berichtet, ist er zuͦfriden gsin, und ist die sach zuͦ
eim
vertrag kon, das min herren imm bi 2000 cronen gend; hiemitt
übergipt er alle ansprache und alle sine gewarsammine, und
blipt die stifft und collatur zuͦ Colmar, so man in die
30000 gulden wärt achtet, minen herren. Ab dem hoff in
Franckrych kumpt, das die Guisen all mitt ungnaden vom hoff
abgscheiden. Ettlich haltends für ein guͦt zeichen;
ettlich
sorgend, es stäcke ein trug darhinder. Der von Guisen und
der von Nemours sind zuͦ Anisi nitt wyt von Genff, deßhalb
die Genffer ire wachten und huͦten gesterckt und trüwend
der
sach nitt wol. Sonst wirt noch gehandlet imm hürat zwüschend
des künigs bruͦder und der küngin von Engelland. Mich
wunderet, wenn inen die Engellender aber ein selichen
lastend uffsetzen. Zwüschend dem künig und dem von Guisen
sol sich ein selicher unwillen zuͦtragen han: Der künig
hatt sich in einen sal gethon und sinem kämerling befolhen,
nieman zuͦ imm ze laßen, sin bruͦder kömme dann; in dem
hatt
der von Guisen siner bayen, das ist hofbuͦben, einen mitt
eim zedel zum k[ünig] gschickt; der hatt hinin
wellen (wie das ir bruch und fryheit sonst ist); der
kämerling hatt inn keinswegs hinin wellen laßen; das hatt
der buͦb sim herren wider bracht; er erzürnt hatt inn
wider
umbhin gschickt, das er hinin gang, gott geb, was der
kämerling sag; das hatt er wellen thuͦn;  der kämerling
ist
mitt imm zuͦ unfriden worden, dermaß das der küng es
ghört,
herus kon, was das sige, und do ers vernon, den buͦben
mitt
unwillen heißen hingon. Daruff darnach der von Guisen den
kämerling bschickt, mitt imm expostuliert und heißen, die
bagken ufblasen, daruff er inn (welchs bi inen die höchste
schmach ist) geschlagen, das er gebluͦtet. Er ist also
bluͦtig zum küng gloffen und ims anzeigt, deß der küng
dermaß ergrimt, das er sin gweer erwütscht und inn eigner
person den von Guisen wellen anlouffen und die schmach
rächen, denn das er durch andere herren und diener
hinderhalten und abgrett worden. Welches als es der von
Guisen vernon, hatt er sich sampt anderen sines huses ylends
darvon gmacht.          Retulit haec mihi Diesbachius
noster; ego vendo ea fide, qua emi.        Alias nihil
habeo. In Italia sol sich neißwas heben. Der künig sterckt
sine fläcken uff der frontier, die er noch hatt, als Salüßen
etc. und sorget, es sige ein prattick über inn, schickt vil
zroß und zfuͦß hinin.
Aretius noster Heidelbergam abiit tentaturus, si Ursinum
Lausannam deducere possit; instructus est literis ad illum
et ad principem. Grando apud nos superioribus diebus quoque
fruges laesit; doch ist von gotts gnaden nitt wyt gangen.
Der wyn stat bi uns wol und das obs; sonst sorget man korns
halb größeren mangel denn das vorder jar. Der herr welle es
alles erschötzen und sich der wält armuͦt erbarmen!
Ignosce,
quod negligentius scribo. Salutant te consules et
quęstores, quorum alter mox tibi mittet descriptionem
reipublicae nostrae. Salutem item dicit oeconomus
Kü[n]gßfeldensis, qui nobiscum nunc est oeconomię
suę rationem redditurus. Is curat tibi describenda
quędam, quę mox ipse tibi adferet. Socer item et
tota
amicorum cohors, inprimis etiam d. Diesbachius, tibi
faustissima quęque precantur.
Bernae  26. iulii 1571.
Saluta amicos et fratres omnes meo nomine, praesertim qui de
tua sunt familia.
Iohannes Hallerus, tuus totus.
(f. 441b). Clarissimo viro domino Heinrycho Bullingero
seniori, domino meo honorando et compatri charissimo.
Tiguri.

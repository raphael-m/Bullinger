<nr>2732</nr>
<ae>Gereon Sailer an Bullinger</ae>
<od>
Augsburg, 16. September 1557.
Zürich StA, E II 356, 154.
S. Tibi et Gesnero, amicis integerrimis, ago gratias immortales pro vestris in me meritis.
Libros perpetuo mittitis, et ego nihil vobis rependo.
Animus non deest, sed benemerendi occasio hactenus non fuit oblata; qui si dabitur, sedulo curabo, ne frustra et ingrato vestra exhibeatis beneficia.
Apud nos omnia sunt turbis plena.
Qui multa et magna auri pondera apud Anglie regem deposuerunt, istis Hyblaeo melle dulcior est ea victoria, vicissim Gallo qui sua crediderunt, istis omnia sunt adversa,
omnia ruinam videntur minari.
Videres Eucliones valde et ad atram bilem usque redactos tristes et hinc inde cursitantes, ut ollam reconditam observent et, ne omnino perdatur, custodiant.
Sed affectibus liberi et usuris istis non adeo inhiantes putant hanc cladem facturam ad gloriam Christi et uberiorem verbi propagationem.
partim odio pontificis, partim quod uterque rex non audeat tot et tantos exercere in suos phalarimos in ob religionem in subditos.
Castrum in Belgis oppugnatur ab Anglo; sed putant frustra fieri omnia.
Regem Gallię reviviscere et recuperare vires arbitrantur, immo certum este plerique predicant.
Helvetios alieno periculo non secius quam olim sapere prudentes autumant, quare admonitos velim vos, ut iunctis viribus, que ad universos et singulos pertinent, probe perpenderetis.
Rex si ad interitum omnino abit, imperium Romanum sub alienam redigetur potestatem et libertas Helvetica periclitabitur.
Dabunt tamen superiores
operam, ne e manu cadat manubrium.
Bolvilerus fecit delectum militum et selectissimos habet ad minus 8000; pollicitus est suis, quod intra octiduum velit hostium bona eis prebere diripienda.
Voluit ducatum Wirtenbergensem in recensendis militibus onerare; sed optimus princeps contra regis Ferdinandi sepius de hac re scriptas literas fortiter se opposuit et tantum effecit, ut ab illo onere penitus suos liberaret.
Metim dicunt civium contra Gallos dissidio in hostium potestatem cessisse.
Vale optime mi Bullingere et Geryonem tibi per omnia devotum commendatum habeas.
Augustę 16. septembris anno etc. 57.
Saluta d.
Gesnerum et Gvaltherum et Occhinum.
G[eryon] S[ailer] t[uus].
D. Heinricho Bullingero theologica eruditione et pietate insigni, d.
et amico syncerissimo.
^$Tyguri.

<nr>0504</nr>
<ae>Ulrich von Landenberg an Bullinger</ae>
<od>Altenklingen, 9. Juli 1549</od>
<vo>Autograph: Zürich StA, E II 359,2837.
(Siegel...)</vo>
<dr> </dr>
<re> </re>
<tx>Min gruͦtz mitt erpietung aller eeren unnd guͦts
zuͦvor, lieber her unnd guͦtter fründ. Als ich nächermals
üch hern Pauln Bernern von Schertzingen uff manigfaltig pitt,
von fromen erenlüten von sint wegen an mich beschächen, zuͦ
examinieren uff das diaconat im Thurbenthal zuͦgeschigkt hab
etc., wird ich sidthar bericht, das er von üch, den
examinatoribus, für ongnuͦgsam an siner leer erkhenndt worden
sige etc. Uff das schigk ich üch yetzo des ersamen und gelerten
hern Martin Möttelins, predicanten zuͦ Winfelden sone, namlich
Josephum, hieby erschynern, zuͦ examinieren zuͦ mitt pitt,
ine euwerm loblichen bruch nach zuͦ examinieren unnd uff
obgemellt diaconat zuͦ fürdern; dann er wirt von ettlichen
biderben lüten vor mir snder geschigklichait, ouch sins ersamens
wesens unnd wandels gelopt, deßhalb ich in uff das obangezaigt
diaconat zuͦ fürdern unnd anzenemen willig bin. Unnd sover er
von üch examinatoribus fuͤr gnuͦgsam erkhenndt unnd mir des
von üch geschrift zuͦbringkt, wird ich alsdann daruff wyter
mitt im handlen und in zuͦ einem diacon annemen. Darumb
erzaigen üch hierinn nach minem guͦtten vertruwen; will ich,
wa sich begipt, umb üch beschulden.
^$Datum Alltenclingen den 9den Julij anno etc. 49.
^$^#;OUlrich von Landenberg zuͦ Allten Clingen.
<lz>[Adresse .........]: Dem wolgelerten unnd ersamen maister
Hainrichen Bollingern, obersten predicanten unnd examinatoren zu
Zuͤrich, minem lieben heren unnd guͦttn fründ, zuͦ
hannden.

<nr>3709</nr>
<ae>Jakob Rüeger an Bullinger</ae>
<od>
Schaffhausen, 29. Januar 1562.
<vo>Zürich StA, E II 377, 2375. / Orig.
(Aut.)
S. Ablegaram epistolam d.
Bezae mihi communicatam eo tempore, ut nihil omnino dubitarem, quin 16. ianuarii accepisses.
Sed ecce, dum alias expecto, meae mihi redduntur literae, quas resignare cogebar aliasque scribere, neque licuit interim, quae habui, ad te mittere per certos nuntios, edoctus scilicet oblivione huius internuntii, qui meas ante acceperat; vereor enim et non immerito, si quid earum literarum, quas ad me mittis et eorum scriptorum etiam, amitteretur, te suspicaturum mea id culpa
fieri; malo itaque diutius retinere et certo curare.
Caeterum silentium tuum erga me dudum excusasti, sumque bene contentus.
Deus optimus maximus gratia spiritus sui tibi adsit, incolumitatem concedat, ut opus coeptum, cui incumbis, foeliciter absolvere queas teque patre ecclesiarum quasi nostrarum diutius adhuc frui liceat.
Sed est tamen, ut laboribus dudum perpessis tuaeque adversae valetudini magnisque curis aliquid tribu s, imo concedas.
Poeta dicebat: "Quod caret alterna requie" etc.
Sed
non dubito, quin dominus tecum sit futurus; tot piorum preces pro te ad dominum habentur.
^$Attamen sperabamus a d.
Gvalthero nos vel aliquid intellecturos; veremur enim in peiorem forsan partem nobis interpretatum, quod d.
Zancho conscripsimus iudicium de suis thesibus et Marpachii neque vestram ante exploravimus vel audivimus sententiam; instabat tamen adeo obnixe, ut denegare nephas putaremus; addebamus tamen scriptum, quo nos excusavimus eo modo adiunctisque conditionibus, ut
speremus vos non aegre laturos; agnoscimus enim, ut debemus, vos omnibus modis nobis superiores, patres [et], dominos et praeceptores observandos ideoque omnia nostra vestro iudicio subiecimus.
^$Porro nova, quae scribam, non sunt nisi tibi cognitissima.
Accepi his diebus literas a d.
Blaurero, quia omnia, quae accepit abs te, nobis fideliter communicavit.
^$D. Peyerus bona fide communicavit quaedam, quae accepit ex Basilea, consultare videlicet Caesarem, papam, Sabaudum, Philippum,
quomodo perdant Galliam et Helvetiam; Caesar, si non adiuvet, tamen connivet; Veneti si non militem, tamen pecuniam exponent.
Brigantini propediem habebunt Italicum militem numero 2500; curant horum adventum nostri.
^$De comitiis in Raperschwyl tu certiora habebis.
Conatus est d. Peyerus dehortare abbatem Rhinovensem, cum sit vocatus a 5 tantum Pagis inscio amplissimo magistratu Tigurino, sed frustra, licet facile se potuerit excusare.
Arbitratur omnia observandum et exprobrandum illi esse a
vestratibus, quos merito suos proceres agnoscere debebat vestrosque etiam observare; illi potuissent forsan eum excusare.
Suspicatur a multis conferendam esse certam pecuniae summam ab abbatibus, quae post Philippo cedat ad militiam susceptam expediendam.
Deinde legatum ad concilium destinandum, qui, si Tridentum proficiscatur, omnia approbabit.
Hinc exequutionis concilii se participes facient non solum abbates, verum etiam 5 Pagici.
Hinc bella orientur et dissidium in Helvetia.
Arbitrantur
multi Pagicos iam esse mitiores, quia destituantur oportunitate, quam expectant adhuc; tunc visuros multos, quid sint acturi; promiserunt enim plura, quam forsan praestare queant.
Sed haec hactenus in secretis.
Nolo te diutius obtundere nimis occupatum.
De comitiis Ulmae nildum certi habemus, quid illic actum sit; si citius quam vos quid audiero, protinus significabo.
Quae sint acta comitiorum Lucernensium nuper habitorum, plane ignoramus; practicae sunt multiplices etc.
Vale in domino cum omnibus piis.
Salutant te nostri et salvum optant.
Scaphusiae  29. ianuarii 1562.
                                  Tuae humanitati deditissimus Iacobus Rüger.
Clarissimo et doctissimo viro d.
Heinrycho Bullingero, antistiti ecclesiae Tigurinae vigilantissimo, domino suo imo patris loco colendo.

<nr>4340</nr>
<ae>Bullinger an Johannes Fabricius</ae>
Zürich, 8.September 1565.
Zürich StA, E II 375, 583f.
/ Orig.
(Aut.)
Gr.
II,  630f.
R.
S. D.  Literas tuas iam nunc accepi ex diversorio Ciconiae et has trado amplissimo viro d.
Orbesio, legato regio Salodurensi, qui promisit se missurum eas per
postam aut Italum, qui inambulat scipioni, vir alioqui pulcher; tu scribes, a quo acceperis.
Valeo satis recte nunc, nescio quam diu; sed bene est, sum in manu
domini.
Tuum negotium ne sit tibi curae; spero brevi conficiendum feliciter.
Pestis nulla apud nos nisi oc[c]ulta; unus et alter ea sunt consumpti; in vicino
agro moriuntur plurimi.
D. doctor Thomas Schöppffius, archiater Bernas, scripsit superioribus diebus spem esse de Hallero fore, ut deo iuvante vim morbi
superet.
Oremus dominum, ut eum servet ecclesiae et liberis suis.
De infelici negotio episcopali valde doleo cum propter te, qui eo excruciaris, tum propter
ecclesiam.
Oremus, ne hac occasione puniat dominus ingratitudinem nostram et vitam poenitere nesciam.
Tu vigila et fac, quod pietas vera suggerit; certantem
precibus iuvabimus.
Scio, scio, quali cum hominum genere vobis sit negotium, saepius id, quam velim, expertus.
Sustine et perdura.
Ir werdent sy zuͦ gelägner
zyt widerumb zuͦ fründen haben oder, wo die nitt, den besten fründ an gott haben etc.
Rem miram, sed non inopinatam refers de inventis literis espicopi.
Docent
haec nos experimenta, das wir denen lüthen nitt wyter truwend, dann so ferr wir sähend, et ut oremus: libera nos a malo visibili et invisibili.
De comitiis
Lucernatibus nihil potui habere certi ex legato regio; ex ipsis Quinque Pagis habeo foedus cum pontifice esse conclusum [in] aller thüfel namen; dann in gottes
namen kan es nitt wol sin.
Lussius ibi fuit Roma regressus.
De hac re alias, hoc tantum nunc: Pax constare non potest, ubi audiuntur et recipiuntur papae
consilia, quia pessimus est etc.
Foedus illud proderit et Beatinis partibus, nisi pulpifex calculum suum contulerit Saliceo.
Augusta Vindelicorum scribunt amici
res in Hungaria contra Turcas geri infeliciter.
Aliunde scribuntur epistolae de victoriis sicuti et de Malta; utinam brevi longe alia non audiamus.
Exemplum
Danielis et Epitomes quoque dedi affini tuo Rodolpho; spero ipsum probe curasse omnia.
Depono hoc pignus apud te amicitiae ergo; nullum scripsi unquam librum
maioribus laboribus, et tamen copiosus non est.
Si tibi et bonis omnibus placet, ago gratias deo, sin secus, orabo veniam etc.
Haec festinanter scribo
expectante nuncio, qui tantum non rapuit haec a meis manibus.
Vale una cum uxore et amicis, consulibus quoque.
A legato pete, ut communicet tecum, quę ad
ipsum do.
Tiguri  8. septembris 1565.
Bullingerus tuus.
[Ohne Adresse.]

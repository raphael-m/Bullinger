<nr>3467</nr>
<ae>Johannes Haller an Bullinger</ae>
<od>
Bern, 30. November 1560.
<vo>Zürich StA, E II 370, 274. / Orig.
(Aut.)
S. Tuas 17. novembris datas, honorande domine compater, accepi.
Communicavi eas d.
Diesbachio, communi amico nostro; is se accepisse dicit ea, quae ad ipsum misisti.
Proinde agit tibi gratias et vicissim te salutat."
Zuͦ Nüwenburg ist nüt ußgerichtet.
Der hertzog hatt durch sine botten, deren er zween da ghan, gantz gschickte, glerte, früntliche männer, sin anforderung uffs allerhöchst gespannen dargethon und begärt restitution nitt allein des lands, sonder auch alles intereße, zins, güllt, inkommen, was es diser zyt, diewyl es min herren innghan, ertragen, auch darbi, das man restituiere alle kilchengüter, kilchen und ire zierden aller maß, wie das vor in wäsen gsin.
Zuͦdem (damitt er nüt vergeße) hatt er
auch geforderet die täll oder schatzung, so vor jaren vom land ufgenommen, besonders die, so den edellüthen uferlegt.
Min herren habend inen kurtzen bscheid gen, sittmal si nitt andere mittel fürschlahind, so werdind si nüt mitt inen handlen, sonder den handel auch an die überige, so theil amm land habind, als Fryburg, Wallis, Genff etc., kommen laßen, und ist hieruff ein anderer tag angesetzt, nammlich der 10. februarii.
Deß habend sich allein die hertzogischen botten mercken laßen, daß, so man
dem hertzogen das land nach gedachter vorderung widerumb inantworte, werde er sich deß kostens halb, so min herren ghept, das land inzuͦnemmen, gnedig finden laßen.
Si habend auch an min herren begärt, das man inen welle zuͦstellen abgeschrifften aller urtheilen und handlungen, so vorhin zwüschend dem allten hertzogen, auch gmeinen Eidtgnoßen und minen herren ergangen, und alles, deß sich min herren getröstind gegen dem hertzogen, [da]rzuͦlegen und zuͦ gebruchen, damitt si darnach wüßtind
bscheid ze geben [Zusatz a.R.: von, und alles an..") Das habend inen min herren abgschlagen und vermeint, si habind doch ire schryber als wol darbi ghan als min herren die iren.
Also ist man (sonst früntlich) von einanderen gescheiden.
Hieneben vernimpt man, das den Eidtgnoßen houptlüth hinin gen Vercell zum hertzogen farind.
Was guͦts si imm sin habind, weißt man wol; aber nieman darffs sagen.
Es zühend auch hie vil uß den Orten in Jacobs kleideren durch, als ob si gen S...........   man
saget aber, si zühind zum hertzogen.
Wie es dem hertzogen mitt den Waldenseren oder glo.
. . . .  im Turiner tal im Pemund gangen, acht ich, habind ir anderschwo har guͦten bericht.
Er hatt si wellen überfallen und verderben; deß sond si imm bi 10 fennlinen erlegt haben.
Man wil auch sagen, das si zum anderen mal wider inn gesiget habind.
Uß Franckrych habend wir nichts guͦts, sonder eben das gwüß, das auch ir schrybend vom Navarro und sim bruͦder, herren von Cond...  Gott erbarm sich siner glöubigen.
Man sagt, das man si mitt großen kuppeln in die waßer werff und heimlich ertrenck.
Beza sol widerumb zuͦ Genff ankommen sin: ist nun cantzler in Franckrych.
Mitt Genff sind min herren von den gnaden gottes vast aller dingen betragen.
Si söllend die urtheil, zuͦ Basel gegeben, sin laßen, und söllend min herren ir urtheil, zuͦ Ternier geben, auch ufheben.
^$Gott well, das es sich alles richtig mach und man inn denen schwären löuffen einander wol meine und trülich zuͦstande; dann wir bedörffend sin.
Anders weiß ich jetz nüt.
Den Glarner tumult hatt mir min bruͦder flyßig bschriben; habs minen herren anzeigt, die sich sin vast entsetzt und verwunderet.
Domini quęstores, Hallerus, Dilgerus, Steigerus te omnes salutant, Hagius item et Vischerus, Musculus, socer, mater denique mea.
salutem dic meo nomine tuis omnibus.
Bernae ultima novembris 1560.
                                                Ioannes H[allerus] tuus perpetuo.
Clarissimo viro d.
Heinrycho Bullingero, Tigurinae ecclesie pastori fidelissimo, domino suo honorando et compatri dilectissimo.

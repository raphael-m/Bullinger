<nr>0011</nr>
<ae>Georg Frölich an Bullinger</ae>
<od>[Augsburg], 19. Januar 1548</od>
<vo>Autograph: Zürich StA, E II 346, 240b (Siegel....)
<dr>Ungedruckt</dr>
<re>Regest
</re>
<tx>S. Respublica vacillat nunc ut iampridem. Novi scio
nihil; si quid autem de difficultatibus imminentibus tibi
scripsi, id credito non sine causa scriptum esse, quanquam
consilia humana facile mutentur. Denegantur etiam aliquando
luctanti vires.
^$Papa renuit concilium Tridentinum; propterea Cęsar illi
non immerito irascitur. Utinam papatui tam malevelit quam
papę; fortassis reformationem piam brevi habituri
essemus.
^$Cęsar urget apud imperii ordines, ut instituatur modus
vivendi in ecclesia, donec aliquando communis reformatio per
concilium fiat. Vult itaque, ut ipsi dent aliquot pacificos,
pios atque politicos viros, paucos tamen numero, quod ipsum
et sese facturum pollicetur, qui huic negotio pręsint et
aliquid concinnent, quod demum aut admittere aut reiicere
per ipsum stet, quemadmodum suo arbitrio per status imperii
traditum et concreditum sit. Satin pie hoc pacto ecclesię
Christi prospectum erit? Plura nunc nequeo; me domino
parenti rerum imprimis et deinde tuis orationibus commendo.
Salveant omnes vestrates, presertim compatrinus ["Gevatter", patrinus = Pate] meus Hallerus, dilectissimus meus Gvaltherus, Gessnerus,
Bibliander, venerandus senex Pellicanus, Gvolfius, Frisius
etc.
^$Scripsit quidam doctissimus poeta in Ioannem Pedioneum,
authorem calumniosi libri de bello Germanico. Est carmen
1270 versuum. Oro te valde, ut cum typographo aliquo
loquaris et agas, an munus imprimendi suscipere velit. Est
profecto poema eruditissimum et minus iniuriosum, ita ut
vendibile et acceptum sit multis. Rescribe, quid tibi
videatur; si consultum existimas, exemplar domino Gvalthero
aut Gessnero transmittam. Rescribe etiam, num tibi Pedionei
liber et epistola quędam per me transmissa exhibita sit.
^$[Dazu am Rande]: Genus carminis est iambi ad trimetrum
scazon.
^$Vale iterum.
^$19. ianuarii 1548.
<un>Tuus perpetuo G[eorgius] L[aetus]
<lz>[Adresse ...] Domino Heinricho Bullingero, civi Tigurino,
amico et domino meo observandissimo. Zürch.

<nr>4866</nr>
<ae>Bullinger an Tobias Egli.</ae>
Zürich, 31. Dezember 1568.
Zürich StA, E II  342, 579. / Orig. (Aut.)
Graub. III,  139f. R.
Christus, dominus et salvator noster faxit, ut hic annus
tibi omnibusque tuis felicibus ineat auspiciis, exeat longe
felicissime! Tuae literae mihi sunt redditae, frater
dilecte, ex quibus intelligo multa apud vos perinde ut apud
nos spargi mendatia. Ego iam diebus aliquot nullas accepi
literas neque Geneva neque Berna neque Neocomo aut Bienna;
silent omnia pertinacissime. Proinde de rebus Galliae, quod
inde scribam, non habeo. Caeterum quae Neroberga* ad me
missa sunt per virum praestantissimum in chartam coniecta
tibi communico; (* hiezu a.R. m. Verweisg. v. Egli bem.:
"Illis novis confirmantur maxime quae alteris d. Bullingeri
literis de clade Albana scribuntur.") confirmantur haec et
aliis literis aliunde allatis; verum claudicantem, quod dici
solet, nuncium expectabimus. Tu dominis consulibus* (* a.R.:
cosss.), d. Carolo, Ganthnero, Pontisellae omnia mea officia
offeres, quibus precor annum hunc felicissimum. Si quid ad
me fuerit perlatum, alias communicabo fidelissime.
Iam vale una cum bonis omnibus.
Tristis hic allata est fama ad cataractas Rheni mortuum esse
filium d. Ambrosi Martini consulis, qui non ita pridem
duxerat in uxorem filiam Stuckii, qui in arce ad cataractas
Rheni (im Louffen) praefectus est; apud socerum ergo mortuum
aiunt. Nollem tamen t  id me indice spargere; si verum est,
nunciabitur parenti a socero.
Iterum iterumque vale.
Tiguri ultima decembris anno a Christo nato 1569.
Bullingerus tuus.
Diewyl es also gar still ist, achten ich, der haffenplatsch
werde sich bald mitt einandren ußschütten.
Ornatissimo viro d. Tobiae Eglio, fideli ministro ecclesiae
Curiensis, domino colendo et fratri dilecto.
                                 Chur.

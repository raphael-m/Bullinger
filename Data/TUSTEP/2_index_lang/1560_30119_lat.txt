<nr>[30119]</nr>
<ae>Bullinger an Ambrosius Blarer</ae>
ZÃ¼rich, 12. Juli 1560.
<vo>St. Gallen VIII, 330. / Orig.
(Aut.)
Bl.
III,  523.
S. D. Curavi describi, quae dilectus frater Beza ad me scripsit, eaque tibi communicari vouit; idem te salutat amicissime.
Cardinalis Lotharingius, Galliae rex, totus in hoc est, ut celebretur concilium, sed subdolis rationibus, de quo nunc non est ocium scribendi.
Mittitur modo ad imperatorem tanquam a rege Galliae legatus d.
Sancti Laurentii, qui scriptis ad me literis a Schaffhusio ex itinere non dissimulat causam legationis etc.
Dominus dissipet impiorum concilia atque [consi]lia! Mittuntur et ad principes Germaniae nuncii etc.
Ego vero, qui mature admonitus ex Italia consilii Achitophelici, illustrissimo
principi Hessorum rem detexi; nam miserat is ad me nuncium his  diebus, per quem significavit, quid moliantur theologi Ienenses persuadere Wirtenbergensi et aliis principibus, ut synodum conscribant, in quo adiaphor[istae] et sacramentarii Zvingliani damnentur etc.
Spero dominum impia istorum consilia dispersurum.
Accepi [ex] Anglia literas datas sub finem maii et medi[um iunii] testantes pulchre per dei gratiam procedere re[ligionem], Anglos sociale bellum gerere in Scotia [contra] Gallos.
Aliquamdiu actum de pace; nil [tamen] ea de re addiderunt, sed libellos potius eo tempore Londini excusos, alterum regis Galliae protestationem, alterum reginae Angliae resposionem, in quibus agitur, quo iure quave iniuria bellum utrinque geratur etc.
Dominus concedat pacem! Omnia ubique turbulenta sunt.
Papistici
episcopi in Anglia superioribus diebus in carcerem plures coniecti sunt etc.
Libellum, cuius meminit Beza de tumultu Ambosiano tabelliones mihi non dederunt.
Vale.
Saluta d.
Matthiam, cui haec communicabis.
Tiguri  12. iulii 1560. festinantissime.
                                                              Bullingerus.
Clarissimo viro d.
Ambrosio Blaurero Vituduri agenti, domino suo colendo et fratri charissimo.
Gen Wintherdur an m.
Ambrosien Blaureren.

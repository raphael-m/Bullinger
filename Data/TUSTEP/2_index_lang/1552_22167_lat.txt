<nr>[22167]</nr>
<ae>Johannes Comander an Bullinger</ae>
Chur,  13. September 1552.
Zürich StA, E II 365, 110.
Gr. I,  S. 263.
Gratiam et pacem a deo patre nostro per dominum nostrum
Iesum Christum. Tabellarium nactus ydoneum non sustinui, ut
absque literis meis te adiret, neque decuit; non quod
pluribus tecum agerem, nam ad proximas praeteritas nundinas
scripsi, que habebam; interim nihil amplius accidit scriptu
dignum, et praesertim cum Tscharnerus, unus ex senatoribus
et mercatoribus notissimis, melius de singulis disserere
norit* (* a.R.: ..... ... novit/ Bemerkung am Schluss:
deutlich "norut") quam ego scribere. Tabellarius ille, qui
tibi meas novissimas reddidit literas, Haimii gener, nihil
retulit nec literas nec verbum aliquod, nec illum domi suae
offendere potui nec uspiam deprehendere, ut interrogarem
etc. Vale.  Ex Curia Rhetiae,  13. septembris 1552. Salutant
te pii fratres Haimius, Philippus et Pontasella.
Tuus Ioannes Comander.
Clarissimo viro magistro Heinricho Bullingero, Tigurinę
ecclesiae antistiti, domino suo colendissimo.

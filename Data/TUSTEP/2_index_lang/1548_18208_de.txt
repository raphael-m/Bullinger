<nr>[18208]</nr>
<ae>Johannes Gast an Bullinger</ae>
<od>(Basel, bald nach 28. August 1548)</od>
<vo>Autograph: Zürich StA, E II 366, 110</vo>
<dr> </dr>
<re> </re>
<tx>
S. in domino. Mitto tibi secundum Convivalium quęstionum librum, in quo
praecipua exempla stupri, adulterii, proditionis, furti, impiorum hominum,
quorum magna turba est in Germania, sacerdotum etiam impia vita taxatur.
Inspersi exempla ex historiis desumpta, quo minus liber sit suspectus.
^$Zuͦ Heidelberg hat man meß gehan, ein 18järiger münch. Darby ist gsin der
pfaltzgraff mit der pfaltzgrävin, hat geopferet. Do ist der concionator
uffgstanden, gsagt: "Unser gnädiger herr hat das Interim angenomen; ich habs
aber nit angenomen, wils ouch nit annemen. Es stadt im nit zuͦ, darin zuͦ
judicieren." Ita seditiones omnibus in locis excitantur.
^$Dominus Michael, ein Augustiner münch, zuͦ Speir lang geprediget, Caesare
veniente ist gewichen gen Mentzs, da er schier in der kirchen erstochen ist
worden von den Hispanier; denn ein pfaff het in angezeigt, es sey ein
luterischer münch, verfüre vil lüt.
^$Man sagt certo, das hertzog Albrech sey gefangen von den saxischen stetten, do
er in Polen hat wellen ritten, sin volck vast erschlagen. Hęc est periurii
poena.
^$Den electorem cum Hesso hat der keyser gon Speir mit im gefuͤrt. Der
churfurst hat dem Hesso nit wellen die handt bieten, do der Heß zuͦ sim wagen
ritte, gesagt: "Kütz du falsches kätzlin."
^$Wie es zuͦ Straßburg stande, weist got. Es stadt übel gnuͦg; dan 48
bürger, und die richesten, sind heruß zogen, vil uß dem rath, die stetmeyster
und andere.
^$Zwen pfeiffer uß Soloturer biet sindt in lupanari gelegen, jeder ein scortum
mit im heimgefürt, das sy inen hußhalten. Aiunt impudentissima esse scorta. Sic
solent papistici agere.
^$Die Seestett<f1>Hansestädte.<fe> sol zwo schlacht gewunnen haben wider die Caesareanos. Ouch sol
der hertzog Heinrich von Brunschwig grossen schaden entpfangen haben. Es sollen
sich verbynden die Angli, Dani und die uß Swedia mit den Seestetten<f1>Hansestädte.<fe>; do wellen
wir sehen divinam potentiam contra hostes evangelii. Hertzog Heinrich von
Brunschwick sol wundt und gefangen sin; die frow Maria uß leid sol in ein
closter gstorben sin.
^$Die von Gent, do ir gubernator in schloß gstorben, haben in begraben in ein
closter; den haben die burger das schloß ingenomen, die im schloß erstochen.
Darumb ist der keyser bewegt, den Rhin ab ze faren, furzekummen ettlicher
anschleg. Videbimus miranda opera. Die von Valentia, zwuschen Antorff und Pariß
ein grosse statt, sol vom keyser abgefallen sin zum Frantzosen von wegen der
grusamen inquisition im glouben; haben die pfaffen und münch all erstochen.
^$Der keyser hat sin geschütz als ab den wegen zuͦ Speir gethon; ich acht, er
wels in schiffen das landt ab fuͤren.
^$Die von Straßburg haben dem keyser geben ir grösten büchsen und wiederholt
munition darzuͦ; es sol 14000 fl. werdt sin. Ritten dem keyser nach, damit sy
des Interims abkemen. Ich besorg, sy bliben nit bstendig; dan Christus wil nit
by den mercatoribus sin.
^$Misi delectum et literas ad Zimpertum Schafhusianum; non dubito, quin acceperis
, aut, si nondum misit, expostula cum illo negligenti homine in curandis rebus
amicorum.
<un>ohne Unterschrift
<lz>[Adresse:] Dem eherwürdigen, wolgelerten herren meyster Heinrych Bullinger,
lütpriester zuͦ Zurich, mynem lieben, günstigen herren, zuͦ handen. Zürich.

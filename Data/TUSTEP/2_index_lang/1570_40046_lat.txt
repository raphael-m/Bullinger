<nr>[40046]</nr>
<ae>Georg von Stetten an Bullinger.</ae>
Augsburg, 1. Juni 1570.
Zürich StA, E II 370, 1848. / Orig. (Aut.)
S. Ad literas tuas, domine observande, 20. martii scriptas
nihil hactenus respondi semper expectans, si quod uberius
scribendi de rerum nostrarum statu accurreret. Verum
perpauca hactenus comperire licuit, de quibus tibi
significandum ducerem; mitto tamen illa qualiacunque
schedę inclusę inscripta. Non opus erat tam diligenti
gratiarum actione pro poculo filię tuę dono misso,
cum
mihi tibi deditissimo satis superque sit eiusmodi a vobis de
me suscipi amice. Cętera in literis tuis, quae et
singularem consolationem continent et instructionem atque
monitionem haud minorem, mihi sunt gratissima, pro quibus et
gratias tibi ago, quod tam familiariter de eiusmodi mecum
quasi conferre te minime piget inter tot tantaque alia tua
negotia.
Bene vale.
Datum Augustę 1. iunii anno 1570.
R[everentiae]
t[uae] observantissimus Georgius a Stetten.
Rumor, quidam ad me pervenit de rebus Moscoviticis et
Ungaricis, pro[p]terea per diem integrum nuncium meum
retinui, si quid certi de his percipere possem, ut tibi
illud indicarem. Sed certi nihil etiamnum comperire potui;
quamprimum autem comperero, communicabo tibi illa, prout
decere puto inter amicos.
Reverendo, pio atque erudito viro domino Henricho
Bullingero, ecclesię Tigurinę antistiti
vigilantissimo,
domino et amico suo colendo.                Tiguri.

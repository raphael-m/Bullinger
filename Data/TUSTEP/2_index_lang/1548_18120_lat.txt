<nr>[18120]</nr>
<ae>Jakob Rüger an Bullinger</ae>
<od>Schaffhausen, 2. Juni 1548</od>
<vo>Autograph: Zürich StA, E II 343a, 369 (Siegel....)
<dr>Ungedruckt</dr>
<re>Regest
</re>
<tx>S. Non dubito, vir clarissime, quin nomina eorum, qui
Augustae Vindelicorum convenerunt, ad componendum videlicet
negotium religionis, scias, nempe comissarii in nammen
caiserlicher majestat, churfürst von Mentz und doctor
Niclaus Hass, Mentz wychbischoff, Köln Philippus Münch,
Trier Johann von Leyen, thumbherr, Pfaltz doctor Wolff von
Affenstein, ritter, Saxen doctor Fuchs, Brandenburg
Eustachius von Schleychen, der geistlichen fürsten Heinrich
Thürmüg, der wältlichen fürsten doctor Egg von Randegg, der
pręlaten apt von Wingarten, der graffen einer von
Montfort, der fry/ und rychstetten Jacob Sturm von
Straßburg, Georgius Besserer von Ulm. Mirum, qualem
religionem hi nobis sint inventuri tradituri, videlicet
pacificam, tranquillam, verbo dei convenientissimam; sed
ecce plane diversum: diabolicam, papisticam; nam,
humanissime vir, in cartis his litteris appositis habebis,
quam egregie isti coram mundo sapientissimi viri exeruerint
ingenii sui vires nihil aliud tradentes, quam quod partim
abolitum erat et in quibusdam locis, partim vero non. Ad
haec omnes hi ab uno reguntur viro et nebulone, quod liquet
ex his 20 capitibus, non quidem papa aut Caesare, sed
episcopo Sidoniensi<f1>Michael Helding, Titularbischof von Sidon(?).<fe>, suffraganio Moguntiae, qui 15
concionibus suis ita omnibus persuasit (quas ego legi), ut
nihil aliud, quam quod continetur in sermonibus suis, eodem
ferme ordine et modo eademque prope verba nobsi tradant.
Cogitabam autem te nondum habiturum hoc decretum conventus
Augustani, quia his diebus Basiliensis quidam modo ex
Augusta rediens et ocyssime iter per nostram civitatem
faciens haec secum tulit mihique forte oblata celerrime
interum, dum prandium sumeret, descripsi. Symmistis meis
obtuli adhortans, ut et ad te mitterent tibi tum etiam semel
tantum scriberent; sed idem me iusserunt. Quare, vir
integerrime, tuae haec mitto humanitati [obsecrans], ut male
compositam scripturam et incompositam etiam hanc schędam
boni consulas tuaeque humanitati nos omnes semper comendatos
h[abeas]. Si quid novi est, ad nos scribere digneris; nam
ego deinde etiam seniores adeo negligentes sumus, ut nullis
te litteris provocet, quo et tuae humanitatis epistolae ad
nos perferantur.
^$Sed vale, vir praestantissime, nostroque nomine Theodorum,
Pellicanum, Gvaltherum caeterosque omnes salutabis.
^$Datae postridie calendas iunii anno 1548. Scaphusiae.
<un>Iacobus Rüger, tuae humanitati deditissimus.
<lz>[Adresse] Eruditione et virtute praestanti viro D. M.
Heynricho Bullingero, ecclesiae Tigurinae pastori
vigilantissimo, domino suo observandissimo. Tigurum.

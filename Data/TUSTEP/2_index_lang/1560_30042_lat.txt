<nr>[30042]</nr>
<ae>Paul Skalich an Bullinger</ae>
<od>
Tübingen, 11. März 1560.
<vo>Zürich StA, E II 345, 476. / Orig.
(mit aut. P.S.)
S. D. Non potui intermittere, doctissime vir, quin ad te scriberem, cum hunc virum et certum nuncium amici obtulissent; sed quid scribam? Deploratum statum ecclesiae et laceram ac undique afflictam hanc sponsam Christi? Utinam autem contingat aliquando videre pristinum ecclesiae statum, utinam primitivum illum candorem cernere aliquando possim.
Mehercle nichil beatius unquam accideret michi, nichil suavius et dulcius nichilque iucundius.
Quid, obsecro, tanta <gr>filoneikia</gr> utrinque fovetur?
Utique serpens in proprio nutritur sinu.
Dixi eadem Brentio et Brencianis; sed statim Zvinglianus passim ubique, imo etiam apud principem proclamatus sum.
Ego vero quantum Zvinglio, quantum item Luthero ac vobis et similibus patribus et amicis charissimis debeam, quorum scripta me ex lacuna illa Babylonica eripuerunt, ipse testis est deus.
Porro conqueri merito oportet, imo deum ipsum caelitus obtestari, quod ex animo lugeam nec dissimilem luctum cęlebro a prophetarum lamentationibus, quod tam
sęva malignitate undique membra Christi afficiantur, unitas ecclesiae scindatur ob exiguas ac nullas causas.
Tu, Bullingere, praestitisti multa, cuius scripta magnifacio semper, pari ratione doctissimi Martyris celeberrimi et placidissimi disputatoris, cuius cuique similis in orbe vix existit, patris mei peritissimi Billiandri, fratris amicissimi Balteri, Ochini amantissimi, Calvini eloquentissimi, Vireti pii ac integerrimi, Philippi, mei praeceptoris candidissimi, Caelii gravissimi, Borrhai
profundissimi, Sulceri syncerissimi et similium scripta semper colui et de eis reverenter sensi neque Brencium aut Illyricum unquam aspernatus sum, qui hoc unicum flagitavi, si quando concordiam possimus moliri et conciliare dissidentes.
Sed, ut video, frustra, oleum et operam perdimus, quicquid in hanc rem conferimus, neque video aliam causam praeter unicam <gr>filoneikian</gr>, ex parte etiam
<gr>filaytian</gr>, quae proxime, ut passim apostolus ubique testatur, ad infernum pertrahit sui
imitatores.
<gr>Mimhtai</gr> ergo etoste et sectatores Christi et apostolorum, obsecro, ac Pauli et Barnabae cum caeteris, controversiam susceptam investigate et propter modicas causas aut nullas nequaquam trubatae ecclesiam dei.
Fiet tum demum, ut
omnes facti haudquaquam paeniteat.
Haec non aliunde proficiscuntur quam ex <gr>sympaueia</gr>; nam vos amo et veneror tanquam patres, admoneo autem tanquam salutis omnium cupidissimus, idem non modo vobis, sed omnibus peropto.
Video enim, quod alter
nimis in signato, alter in signo haereat, neuter relationem advertit signi et signati aut admodum perobscure, atque inde est tam varia opinio et sectaria multitudo.
Sed haec pro meo erga vos amore scripsisse quoad praesens sufficiat.
Precor vobis a deo patre et domino nostro Iesu Christo pacem et tranquillitatem.
Amen.
Vale foelicissime tu et omnes Christi fideles.
Datae Tubingae  11. martii 1560.
                                    T[uus] ex animo Scalichius pro propria.
(eigenhändig:) Saluta meo nomine Gisnerum et reliquos nominatos viros, etiam atque etiam oro.
[vor 479] Reverendo et pio viro suo amicissimo Heinrico Bullingero, tanquam patri charissimo, ad manus proprias.
In absent[ia Bullin]geri Martyri, Bibliand[ro  ... Ga]lthero.

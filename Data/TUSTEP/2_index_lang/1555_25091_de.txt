<nr>[25091]</nr>
<ae>Bullinger an die Prediger von Schaffhausen</ae>
(Zürich,  14. Juni 1555.)
Zürich StA, E II 371, 652r-653r.
Kopie v. H.Bullinger jun.
Der handel des pundschwerens<f1>Gehört hierher auch Zürich StA, E II 446, 1f? Hat André Holenstein unterdessen etwas dazu
publiziert? Siehe auch Bullingers Bericht in ZBZ, Ms A 70, 627f. Vgl. Meyer, Locarno II 48-53.<fe> ist wider uff der ban; da widerent sich min herren nütt zuͦ schweeren, aber nach
irem glauben bi gott allein; das wellent die anderen Eidgnossen
nitt anemen. Das beschwaret min herren gar grösslich, acht
wol, sy werdint biß sontag oder mentag an üwere herren, auch
Bern und Basel schriben und sy vermanen, umb der eer gotts
willen nütt von inen ze wychen, diewil wir doch einer
religion sind. Doch ist nach nüt beschlossen; achtend aber
daruff, ob der tagen botten zuͦ üch oder leuffer komind; ir
werdints wol vernemen von guͦten frunden; sy komind aber
glichwol oder nitt, so stat der handel also:
Die Eidgnossen vermeinent, man solle schweren nach vermög
der pünden, namlich by gott und den helgen, und solle der
bott von Zürich den eid allenthalben glich geben in allen
kylchen; welle ers nütt thuͦn, sölle es der von Bern
thuͦn, wo auch nütt solle es der von Lucern thuͦn.
Hie beschwert min herren nütt, das sy nütt sollint den eid
geben; sy wellent umb fridens willen gern wichen, vorbhalten
ir grechtikeit, und ein anderen, alls den von Lucern, an
allen denen ordten, da das evangelium nütt ist, den eyd
geben laßen by gott und den helgen, wellent die anderen ort
nütt tringen zuͦ einer anderen form des eids, dann wie er
by
inen im bruch ist, wellent da gar mitt inen zfriden sind und
kein span haben, aber das dargegen wie von allter harkomen,
der von Bern inen Zürich den eid geben und allein by gott
und nütt bin helgen, das ouch Zürich zuͦ Bern, Basel und
Schaffhusen den eid gebe und allein by gott und nütt bin
helgen. Das wellent die anderen ordt nütt, vermeinent,
diewil Zürich in aller namen den eid gebe, solle die gmein
form gebrucht werden; welle neiswar die helgen nachnemen,
der möge es thuͦn; wo nütt, solle in evangelischen ordten
nieman darzuͦ zwungen werden. Daruff min herren
vermeinent,
so wir hie schweerind, die zuͦ Bern, Basel und ir zuͦ
Schaffhusen, schweerind ir für üch selbs, wie in andern
ordten ouch, ein yede gmeindt für sich selbs, da man ein
jeklichen solle by sinem glauben bliben lassen und by sinem
glauben binden. Das sy den iren wellint fry laßen, wider
unser religion schweeren bi den helgen, das wellint sy nütt.
Es bitten ouch die ordt nütt, das in iren kylchen allein by
gott der eid geben und den iren fry gelassen wurde, allso
zuͦ schweeren. Darzuͦ, wenn man es nütt solle nachnemen,
warumb man es solle vornemen? Daby seche man, das man uns
allein dahin tringen welle, das man aber sagen konne, vor
habind wir im landsfriden gesagt, sy habind den alten
rechten glauben, jezund müssind wir die form des eids bi den
helgen in unsern kylchen uns geben lassen etc. Das wirt aber
nütt ein kleinen abbruch unser religion thuͦn und anders
volgen, das uns unlidenlich.
Da vermeinend min herren, wenn man friden suͦchen welle,
so
solle man ein jetlichen schweren lassen by sinem glauben;
dan im glauben könne man und solle man nütt da^tingen wie in
andern mitteldingen. Es ligt uns auch nütt ein kleins an dem
eid. Iuramentum est religionis obtestatio und der hafft und
pundt auch der religion, nitt allein der usseren dingen.
Darumb ists nütt ein kyb, wie ettlich meinend, oder was an
einem wort lige; das wort begrifft den gantzen glauben.
Habemus mandatum iurandum esse per nomen domini solius, et
quod haec sit gloria dei, Deut. 6. 10. Exodi 20. Psal. 63.
Isa. 45. 65. Iere. 4.  Rursus habemus prohibitionem, ne quis
iuret per nomina illorum, qui dii non sunt, Exodi 23. Iosue
23. Iere.5. Sopho. 1.
Iuramentum est testificatio, quodnam[?] confiteamur
summum esse bonum (vgl. Ps 117), summum veritatis et cordium
scrutatorem; si iungimus sanctos, aequiperamus eos deo et
agnoscimus etiam sanctos esse summum bonum nostrum.
Iuramentum est confessio, quis possit servare ac perdere.
Dicimus: sic me deus adiuvet. Si addiderimus et sancti,
confitemur et hos esse auxiliatores etc.
Iuramentum est quasi invocatio nominis divini. Dicimus:
Allso bitt ich, das mir gott hellff. Si addas: und helgen,
invocasti divos simul cum deo, negasti veram religionem.
Sancti ipsi pro blasphemia habent, si ipsis impendatur, quod
deo debetur, Act. 14. Apparet in Paulo, rupte vestes etc.
Ergo si per sanctos iuramus, facimus, quod ipsi  displicet.
Hic et ex aliis apparet nos movere/monere? gravibus de
causis, ne admittamus tale iuramentum. Es wirt auch wenig
glüks drin schlachen;
sunst were es fruntlich, anders wirts vil spans geben; einer
wirt schweeren, der ander nütt etc.
[zu Anf.v.Bull. übergeschr.: "Den predicanten zuͦ
Schaffhusen 14. Iunij 1555:"]

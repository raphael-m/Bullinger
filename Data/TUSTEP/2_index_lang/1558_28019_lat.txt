<nr>[28019]</nr>
<ae>Johannes Jung an Bullinger</ae>
<od>
Basel, 17. Januar 1558.
<vo>Zürich StA, E II 375, 518. / Orig.
(Aut.)
Salutem.
Si miraris, vir doctissime ac frater charissime, quod tam diu non scripserim, rogo te, quidvis aliud de me cogites quam animum hunc non per omnia tui et semper observantissimum.
Defuit autem mihi scripturienti aut ocio dato nuncius aut oblato nuncio ocium.
Nunc inprimis de affine illi tuo scias me et apud praefectum marchionis in Rötelen, ad cuius ditionem pertinet opidulum Schopfen et apud nostros senatores aliquos diligenter egisse, ut reciperetur.
Sed neutro loco res successit
hactenus.
By uns ist das grichtschriberampt ledig gwesen.
Wiewol ich nun gmeint, die burger wurdind furtrucken, so was doch min rechnung, Hans Züger, schaffner im tutschen huß were grichtschriber worden; so were euwer schwager zuͦ derselben schaffnerey gfurdert worden.
Darum ouch Hans Züger selbs das best gethon hette.
Aber es ist ein anderer grichtschriber worden, den wir nit geachtet, und hatt also min anschlag gfelt.
Dabitur autem nobis alia occasio, quod spero.
De Argentinensis senatus solicitatione apud senatum nostrum deque vestra responsione, quam d.
Sultzero scripsisti, certior factus et ego.
Nolim te latere mihi non fuisse inexpectatum responsum vestrum, maxime cum nondum constet an synodus aliqua nationalis sit futura, nedum qualis et ubi.
Credo autem ex composito agi rem ab illis, qui vellent quidem coire concordia, et quis non vellet, sed sic ut ipsi ne latum unguem quidem desciderent non solum non a sua sententia, sed ne a formis quidem
loquendi carnalibus et crassissimis.
Est quidam hic doctus, qui nuper magno zelo (si diis placet) invehebatur in Zvinglianos; se (inquiens) mirari, an velint repugnare etiam, si postuletur, ut corporaliter, carnaliter, imo et ossaliter loquendum sit.
Adeo ridicule quidam pertinaces sunt in sua sententia nonnisi papistica.
Quid obstat ergo, ut cum papistis conveniamus, si cum illis conveniendum sit? Vereor autem et inter theologos nostros esse, qui talem mallent concordiam quam synceritatem
veritatis tueri et ad posteros ecclesiarum nostrarum transmittere.
Valeant ipsi, ut merentur.
Mihi magnum negocium nunc facessunt Arovienses postulantes constanter, ut relicta ecclesia illa ipsorum ecclesię serviam.
Utinam me dominus certiorem faciat, quid velit ipsi; rogati enim Basilienses etiam a Bernatibus, ut me dimittant Aroviensibus; plane negarunt.
Quid porro in tali casu statuendum mihi, rogo, mi frater, tuum etiam consilium mihi propediem communicare velis meque tibi ut semper commendatum habeas.
Bene vale.
Basileę 17. ianuarii 1558.
Tuus frater in domino Ioannes Iunius.
Praestantissimo eruditione ac pietate viro domino Henrico Bullingero, ecclesię Tigurinę antistiti vigilantissimo, fratri suo observando atque charissimo.

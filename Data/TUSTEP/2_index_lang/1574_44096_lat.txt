<nr>[44096]</nr>
<ae>Johann Konrad Ulmer an Bullinger.</ae>
(Schaffhausen), 23. Dezember 1574.
ZÃ¼rich StA, E II 377, 2616. / Orig.(Aut.)
S. D.  Gratulor ex animo tibi ecclesiaeque Christi,
clarissime vir et pater in
Christo colendissime, deoque toto pectore<f1>Adagia, 1, 4, 26 (LB II 160f).<fe> gratias ago, quod
ex laetifero morbo
ereptum nobis sua benignitate immensa te restituit. Ago
etiam summas meo
fratrumque nomine gratias, quod ea, quae nostra scire
interesse putasti,
liberaliter ex fratrum literis cognoscenda communicasti. Rem
necessariam agis,
quod impudentiam Schmidelinam oppugnes veritatisque strenuum
patronum agis.
Decet haec responsio aetatem tuam et salutarem ecclesiae
fore non dubito. Cumque
videam te desiderare exemplum Theodoreti nostri, ecce mitto,
quod unicum a
typographo accepi exemplum, ut, quod iam factum est, ex eo
indicem conficerem;
retinebis illud tibi, quandiu velis, donec, quae pollicitus
est typographus,
accipiam. Deest primum tantum folium, quod titulum libri et
nuncupatoriae
epistolae principium continet, praeter indicem duplicem, qui
in fine operis
apprimetur. Veretur, si primum folium typographus imprimat,
ne furto sublatum
exemplum et ab alio forte impressum lucellum, quod ex hoc
labore sperat,
praeripiat. Senties typographi diligentiam, si inpexeris
literam et contextum
ipsum. Ob hoc minus huius me laboris, haud dubie bene apud
pios collocati, piget
et pudet. Solus hic libellus, quo spiritu Vulcanus ille
agatur, evincere
poterit, ut de impudentissima impudentia nihil dicam, qua
Nestorianum fuisse
Theodoretum diabolice plane mentitur. Ex fide digno nuper
audivi literis illum
nescio quibus ad asseclam scriptis haec quoque inter alia
verba tyrannice
inseruisse: "O factum ferrea poena dignum." Qua ex voce
homicidam agnoscere
aeque atque mendacem poterint omnes pii. Summam eorum, quae
tabellarius
Witebergensis attulit, consignavi in schedulam traditam
superiore die
bibliopolae nostrati. Cracovius in vinculis Lipsiae,
Peucerus in arce quadam
iuxta Annae montium detinentur; alii, pro dolor, egregiis
articulis obscurorum
virorum subscripserunt. Esromus relictis in musaeo ad
academiae consistorium et
electorem literis auffugit. Scriptum theologorum typis
excusum apud nos habemus;
pudet nos tot pastorum ac miseremur eorum, qui lachrimis
procul dubio magis quam
calamo subscripserunt. Orandus dominus est, ut aperiat
oculos piorum et
electorum muliebribus minis instar Petri veritatem
negantium, qui et deplorandi
suum lapsum et convertendi sese ad dominum viam ipsis
demonstrare benigne dignetur.
Quibus strophis et imposturis legatus Salodurensis et 7
Ordines legationem
nostrorum in Galliam impediant, satis tibi notum esse
arbitror. Vestrum erit pro
zeli christiani dignitate promovere etiam contra inferorum
portas, quae a
nostris ante decreta sunt, modo cum adversariis perire
propediem non velimus.
Remitto simul eorum literas, quas communicasti.
Salutant mecum humanitatem tuam omnesque collegas d.d.
consules, symmystae et amici.
Vale in Christo.  23. decembris 1574.
Tuus Iohannes Conradus Ulmerus.
Paedagogus scholae nostrae insigne ecclesiae et scholae
scandalum dedit, quod me
supra, quam dici possit, excruciat. Is si ad vos venerit,
illi rogamus pro
vestra prudentia unam tantum aurem praebere velitis alteram
nobis, si ita res
postulet, sua  querela  vacuam rerservantes. Sat enim alias
scandalorum turbis
obruimur, ut excusari ea, quae ex visceribus nostris
prodeunt, nequaquam
possint. Et haec quidem in aurem tuam castissimam, mi pater.
Clarissimo viro atque eximio Iesu Christi servo d. Henrico
Bullingero, antistiti
ecclesiae Tigurinae vigilantissimo, domino et patri suo in
Christo colendissimo.

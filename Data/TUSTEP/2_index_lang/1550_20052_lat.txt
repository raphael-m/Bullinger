<nr>[20052]</nr>
<ae>Wolfgang Musculus an Bullinger</ae>
Bern, 25. Februar 1550.
Zürich StA, E II 359, 2861. / Orig.(Aut.)
S. D.  Caussa compatris nostri d. Halleri, compater in
domino charissime, meo
iudicio et recte disposita est et habet non incommode, neque
quicquam ex illo
percipio, unde colligere possim, quod quicquam moleste
ferat. Deinde ex
quaestore d. Hallero heri accepi esse illi stipendium satis
condigne auctum, et
iam de eo cogitat, quomodo, quae Tiguri apud vos habeat, huc
transferat, ob quam
caussam etiam brevi illum ad vos venturum arbitror. Meam
caussam commendavi
domino; nisi ille rebus meis succurrat, parum est, quod
sperare possim. De
Gervasio nostro cogito indesinenter; Bielenses caussati sunt
esse illum
seniculum et Buceranum, quasi vero minister Christi
propterea, quod presbyter
est, presbyterio ecclesiastico sit incommodus et, si
Buceranismum spiraret, vos
isthic tam essetis stupidi, ut nihil illius observassetis
hactenus. Obsecro, ubi
compater noster d. Hallerus ad vos venerit, age apud eum
optimi fratris nostri
causam. Nec ego desistam, sed urgebo hic, quoad eius per
decorum personę meae
licuerit. Domi meae per gratiam Christi sunt adhuc salva
omnia. Optime vale,
charissime in domino compater ac syncerissime frater.
Salutem tuis omnibus meo
et meorum nomine. Domino etiam Pellicano, d. Bibliandro et
reliquis dominis ac
fratribus. Bernę 1550.  25. februarii.
W[olfgangus] Musc[ulus], compater tuus in domino.
Mein Abraham hinckt nit fast meer; dem herren sey lob; bin
guͤter hoffnung, es
soll umb vil besser werden. Min Sarele laßt sin gspylin
Verele zu tusentmal
grietzen; sie wolt gern mitt ir im garten umbher louffen,
wann nur die muter Klunglerin nit da were.
Clarissimo theologo M. Heinrycho Bullingero, Tigurinę
ecclesię pastori
fidelissimo, compatri suo in domino charissimo.
          Zürich.

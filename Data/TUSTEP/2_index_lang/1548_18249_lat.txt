<nr>[18249]</nr>
<ae>Johannes Gast an Bullinger</ae>
<od>Basel, 3. Oktober 1548</od>
<vo>Autograph: Zürich StA, E II 366, 179</vo>
<dr> </dr>
<re> </re>
<tx>
S. in domino, literas per Udalricum, qui frumenta ...erat, missas, puto te
accepisse, in quibus, quę in partibus inferioribus aguntur, videbis. Brentius
ad nos venit 1. Octobris a duce Udalrico diu servatus in arce Urach; adiunxit
illi proprium tabellarium dato equo. Hęrebit apud nos per hyemem, donec
revocetur a principe. Episcopus noster pfaffos omnes vocavit ad synodum in
Altkirch Caesaris scriptum illis propositurus ac pecunias exacturus; digniores
essent maiori plaga et mulcta.
^$Brentius nobis varia de Germanię statu narravit, quę nunc temporis
propter negotia non potero exponere, de hacque re alias.
^$Iodochus Willichius hęc ad me: "Islebius plurimum negotii nobis facit
propter Interimistas ab interimendo vocatos; conatur enim defendere mitiori
quadam interpretatione, sed in quibusdam connivendum esse suadet. Nemo tamen
est, qui illi monenti et precanti iuxta cum suo principe obtemperat.
^$Adhuc principes innostris partibus sunt dei beneficio constantes, terroribus
Caesaris non moventur. Magdeburgum ..iam bene munitum obsidionem expectat; sed
nunc edito libello Germanico suam innocentiam omnibus patefaciunt. Nova
quędam est confęderatio intra civitates maritimas<f1>die Hansestädte ("Seestädte").<fe> contra huius consilii et
edicti Caesarei sententiam; malunt enim deo obedire vel capitis periculo.
^$Sarmatia nobis vicina evangelicam instaurationem in ecclesiis suis adornavit.
Dantisci item prędicatur evangelium sancte et pure. Moscovitę idem in sua
regione tentant. Deus absque dubio suam ecclesiam tanquam oculi pupillam
tutabitur.
^$Silesia adhuc puritatem christianę theologię profitetur. Wratislavia<f1>Breslau.<fe>
nonnihil sibi propter insidias Ferdinandi timet.
^$Iam conventus et Petercovii in Polonia propter purioris doctrinę
instaurationem, quę iam in Lithua ia absoluta est. Vilnę enim, quę eius
regionis caput est et in qua est multarum nationum colluvies, evangelium in
publico pulpito apiis doctoribus promulgatur; iunior enim rex Sigismundus
Augustus pietati doctrinę impense favet. Hęc Willichius die Veneris post
Laurentii 1548. Francofurti cis Viadrum. Academię tres nolunt recipere
Interim: Lipsensis, Francofordiensis et Wittenbergensis; docti sunt unanimes hac
in re et opponunt se omnibus, qui papismum sentiunt. Dominus illis spiritu
fortitudinis adsit illustretque illorum corda, quo pie sentiant, a veritate non
deficiant.
^$Brentius a Magdeburgensibus vocatus in pastorem ecclesiarum, sed nihildum dedit
responsi; vult prius absolvere suas homilias in Esaiam et alia quaedam; nam
commodaturae sunt tristibus et adflictis ecclesiis.
^$Est pręterea, quod a te velim; audio enim te orationem publice habuisse, in
qua omnes articulos perditi Interim refellas; quam cuperem legere et argumenta
illa imbibere simulque mea addere.
^$Brentius in ędibus Grynei demortui est cum vidua, quę illum in
convictorem recepit. Commodissimum habet locum, suis studiis aptum, bibliothecam
instructissimam. Vale. Salutabis nomine [meo] fratres omnes, D. Theodorum, cui
brevi scribam, Pellicanum, Gvaltherum etc.
^$Basileę 3. Octobris 1548.
<un>Tuus Gastius.
<tx>^$D. Petrus Tussanus, cum hęc scriberem, advenit ac iussit, ut nomine adscriberem suo salutem tibi ac omnibus fratribus. Qui de principe suo Christophoro plausibilia narrat, qui Interim ita approbet, ne Christum amittat illiusque meritum obscuret.
^$Ubi ... D. Musculus agat, cupio scire, et mirum, quod reliquerit Basileam et D. Hervagium, apud quem cum usore et liberis commodissime potuisset vivere.
<lz>[Adresse:] D. Heinrycho Bullingero, evangelicę veritatis praeconi
constantissimo. Zurich.

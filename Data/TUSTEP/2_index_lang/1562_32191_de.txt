<nr>[32191]</nr>
<ae>Bullinger an Johannes Haller</ae>
<od>Zürich, 25. Januar 1562</od>
<vo>Autographe Kopie<fx>^#/+(zahlreiche Abschriften, textkrit. relevant!).^#/-<fe>: Zürich StA, E II 437a, 458v.-460r.</vo>
<dr>Ungedruckt</dr>
^&x Lit.: Bähler in: ZSG 1925, S. 177ff ^&x{
<re> </re>
<tx>Sinem fürgeliepten herren und bruͦder h. Johansen Hallern zuͦ Bernn.
^$S. Fürgeliepter herr und bruͦder, es habend üwere herren unseren herren gar ein finen, wolgesetzten brieff zuͦgeschickt
und darinn anzeigt, das sy willens, 1. martii ein synodum zuͦ hallten; bege(ä?)rend, das man mich und noch einen der minen herren
gefellig, hinuff schicke; erzellend ouch, uß was ursach sy hiezuͦ bewegt und wie es umb 3 artickel ze thuͦn:
umb<fx>^#/+In Bullingers Abschrift irrtümlich:^#/- und.<fe> das examen, die gefatterschafft und bann, was in diesem die welschen
fürwenden und was imm selbigen beschwarlichs etc. Min herren habend uns den brieff gäben, das wir uns daruf[?] bendencken
söllind; das wir gethan. Und so der synodus in denen unruͤwigen zyten wurde ein fürgang haben, sind wir der
meynung, das man[?] schicken sölle. Das wirt man inen anzeigen. <vl>459r.</vl> Demnach kan man nüt jetzund beschliessen; man mag
nitt ynwüssen, was ynfallt. Und wie die wällt jetzund verböseret ist, muͦß man besähen, wie man thuͤye, das besserung volge.
Und bedunckt vil, die wälschen predicanten habind nitt kleinen fuͦg zuͦ ir klag, diewyl doch alles der maassen verderpt
ist, wie es ist.
^$In diser sach irrt mich nitt wenig, dass ir wüssind, wie meerteyls die synodi ußgeschlagen alein von deß
wägen, das häfftige, stünige<f1>SI XI 956.<fe> gmuͤt sich nie habend wysen lassen. Hatt man nun ye häfftige gmuͤt gehept, so
hat man sy jetzund. Und vil sind wunderbarlich zuͦ reden und zuͦ zanggen gerüst. Wo denen anlaß und platz wirt, ist wol
zuͦ gedencken, das da kein end zuͦ hoffen, man thuͤye dann grad, was sy wöllend. Thuͦt man es nitt, so ist es so vil
böser by inen, das sy vermeinend, die wyl man ire gründt gehört und nitt volge, setze man sich wider die warheit. Sol man nun
zamen kummen und nitt eins werden, so wirt schier das böser werden dan das guͦts bringe, so man glich joch ettwas zamen
zuge. Dann scheidet man von einanderen ungeschaffeter sach, so ruͤmend die bäpstler (die sunst sagend, wir muͤssend
immerdar an unserem glouben buͤtzen), sy syind rächt daran, wir syind verirret; die Lutherischen werdent erst jubilieren und
sagen, wir syend zertrent; die in Franckrych, die erst amm angang und anfang sind, werdent sich ergeren, und so vil me, so vil häfftiger sy uff die kylchen zuͦ Genff sähend. Da sorgen ich ouch jetzund das, daß, diewyl ich vor langist gespür, das h.
Calvinus by vilen under üch wenig gunsts hat, so er kumme, das er nitt zuͦgelassen werde, und ouch das selb vil klag,
unwillens und ergernuß bringe. <vl>459v.</vl> So er dan zuͦgelassen wirt, ist dann das zuͦ sorgen, das ettlich dem
gantzen handel dister ungünstiger und die sach aber nienanhin gange und hernach böser werde, dann sy vor was. Uber das alles
wüssend ir, wie so vil sältzamer whönen und meinungen by vilen sind. Sol man den selben ouch gestatten, in synodo darumb[?]
anzug ze thuͦn und zuͦ losen, wenn wirt man gräch<f1>fertig.<fe> werden? Wie wirt es ein gezänck gäben!
Sol man mit einen[m?] yeden reden lassen, wie er wil, wüssend ir aber, was klagen volgend. Und wer sol jetzund in diser sach
handlen? Beruͤffend ir vil anderschwo har, so bedörffend wol ettliche ouch sältzame köpff sin. Underwindent dann wenig sich
der dingen, so ist es ein untraglicher last etc. Dorumb were vor allen dingen nodtwendig, daß, so man doch jetzund in disen
unruͤwigen zyten furfaren[?] wöllte mitt dem synodo, das man zuͦvor alle ding wol versähe, wän man beruͤffen wöllte oder
nitt, was und worumb man inn beruͤffen, das ouch gesetzt werdint leges und presidenten und anders, das man weist
nodtwendig sin und in der disputation by üch gar fin gebrucht etc. Wo man dann findt, das sich die sach nitt schicken, dann
das gfaaren mitlauffen etc., so möchtind ir dann üwere radtschleg (dann ich verstan, das [ir?] ein ordenlich bedäncken
gestellt by üch, davon j. Niclaus mitt mir geredt) ettliche zuͦschicken alls har und in andere üch gefellige stett, ire
urteyl darüber zuͦforderen, und so ir die hättind, darus das machtind, das zuͦ erbawung, friden und ruͦwen[ruͤwen?]
dienete.
^$Das alles hab ich üch in yl kurtz wöllen verzeychnen, was mich guͦt duncke diser handlung halben. So vil mich belangt, wil
ich gern thuͦn, was ich kan, gern zuͦ üch hinuff kummen und alles <vl>460r.</vl> das<fx>^#/+Der Schluss der Briefabschrift ab
^#/-das^#/+ ist unterhalb des Titels der nächstfolgenden Schrift eingefügt.^#/-<fe> hälffen versuͦchen, das man vermeint das
best sin. Kan wol gedäncken, das ir das und anders selbs vil eigentlicher ermässend zuͦ guͦtem der sach; nüteßminder hab
ich es nitt underlassen mögen, üch anlass zuͦ gäben, der sach wyter nach zuͦ sinnen. Und verstand es von mir imm besten.
Dann ich begären hie nüt me, dann das es alles geradte zur besserung. Dorumb ist gott trüwlich zuͦ bitten, das er
wyßheit, krafft und ein guͦt end diser sach gäbe zuͦ sinen eeren und sines worts fürderung und unserem heyl. Amen.
^$Gott mitt üch.
^$Datum Zürych, 25. ianuarii 1562.
<un>Der uwer H. Bullinger.

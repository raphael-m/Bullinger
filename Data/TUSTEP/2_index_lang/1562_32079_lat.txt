<nr>[32079]</nr>
<ae>Jakob Rüeger an Bullinger</ae>
<od>
Schaffhausen, 14. Mai 1562.
<vo>Zürich StA, E II 377, 2377. / Orig.
(Aut.)
S. Nolo te diu detinere, vir doctissime, cum sciam te nimiis occupationibus admodum gravari.
Sed quia tam certus, licet improvisus, offerret se nuntius, nolebam ut nullas ad tuam humanitatem ferret literas.
Placet mihi consilium vestrum de dissidio Argentinensi, laetor etiam, quod possum illis demonstrare me expediisse, quae oretenus et per literas mihi erant commissa in hac causa, ut videant me nihil neglexisse intelligantque animi etiam vestri sententiam; nam his diebus ad ipsos sum
scripturus.
Caeterum no ........ Gall . .. [No.
?Gall: ) misit ad me d.
Blaurerus tua manu scriptas, ea tamen conditione, ut ad illum non ad te remittam; die sabbati iam recipiet.
 Si aliter fieri nequit, cures, obsecro, ut vel per illum scitu necessaria novitatesque horum temporum accipiamus; de fide nostra nihil dubites, dum spiritus hos regit artus<f1>Vgl. ^#/-Vergil,^#/- Aeneis, 4, 336.<fe>, ut ille aiebat.
Porro consul Peyerus mihi significavit decretum Helvetiorum evangelicorum de responso dando de concilio Tridentino, cui inserendae sint
rationes, quare illud visitare nolint neque etiam visitandum esse; id vero componendum ab amplissimo magistratu Tigurino auxilio doctorum, dehinc idem Bernatibus etc.
communicando, ut similis omnium sit responsio.
Hoc si compositum fuerit, nos accepturos non diffidimus.
Accipietis  nimirum responsum principum statuumque ex comitiis Ulmensibus de eodem consilio.
Dominus adsit nobis.
Supplicationes hic fiunt pro ecclesia Christi in Gallia sedulo.
Negocium domini est; is omnia diriget pro nutu
voluntatis suae.
Magistratus noster heri accepit scripta a principe Condensi, ita nimirum et vester; nondum legi neque vidi.
Vale, humanissime d.
Bullingere, cum omnibus nos amantibus, quos nostro nomine salutabis.
Salutant te nostri.
Scaphusiae  14. maii 1562.
                              Tuae humanitati(s?) deditissimus Iacobus Rüger.
Clarissimo, doctissimo atque praestantissimo viro d.
m.
Heinrycho Bullingero, antistiti ecclesiae Tigurinę vigilantissimo, domino ac fratri suo plurimum observando.
^$Tigurum
Ann m.
Heinrich Bullinger zuͦ Zürich.

<nr>[24219]</nr>
<ae>Sebastien de l'Aubespine an Bullinger</ae>
Solothurn, 21. Okotber (1554).
Zürich StA, E II 359, 2907. / Orig.(Aut.)
S.P. Nova plura scriberem, si haberem; sed expecto potius a
te; nam expectamus semper exitum commitiorum Germanicorum,
in quibus rex Romanus contra Caesarem multa pro successione
imperii agit. Interea Augustus pacem fecit cum marquione. Ex
Gallia omnia iam quieta sunt; in Picardia Caesar omnes suos
milites dimisit insoluto stipendio ut antea. Ante Mętim
et
in hoc totus est, ut vocet filium ex Hispania, qui parat se
ad iter, non in utilitatem Germanię. Scriberem dominis
tuis de induciis ruptis in Pedemontio; sed quia hoc solum
novi habeo, tibi committo. Si queras, quare rupte? quia
Caesar voluit solus inducias inter se et regem non
comprehensis amicis, quod rex noluit admittere. Quid enim
indignius amico esset aperta proditio. Corsica insula magna
et opulenta tota nostra est; restabant due arces munitissime
et inexpugnabiles, quas Hispani et Genuenses defendebant;
sed partim vi, partim iuvantibus civibus recepte sunt, et
sic iam tota insula, que 24 urbes . . . . . . . . . . sas et
infinitos pagos habet, nostra est. Rex illic habet iam decem
millia peditum, quod Caesar omnino egre fert . . . . . . .
non in Hispam facile, postea in Italiam descendant.
Scriberem domino Vergerium; sed fecit mihi spem per suas
ultimas, quod velit nos visitare, quod spero. Interea bene
vale, vir bone. Ex Soluturo  21a octobris.
Tuus semper Bassafontaneus.
Arces ille munitissime in Corsica vocantur Bonifacium et
Calvi.
Viro optimo et amico, domino Bulingero.
   Tiguri.

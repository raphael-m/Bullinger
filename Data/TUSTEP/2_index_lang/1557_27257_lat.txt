<nr>[27257]</nr>
<ae>Hieronymus Kranz (Sertorius) an Bullinger</ae>
<od>
(Diessenhofen), 18. Oktober 1557.
<vo>Zürich StA, E II 346, 381. / Orig.
(Aut.)
S.P. Super controversia mota praeterito nostro capitulo inter nos et Ulmensem, mi domine Bullingere, stimulis sum motus iterum tibi scribere atque nostras partes defendere contra eos, qui nos traducunt, quasi essemus discipline neglectores, examinis procrastinatores et sinodi generalis averruncatores.
Ita de nobis quidam sentiunt sive Ulmensis sive Lutmerctius seu alii.
Tamen manifeste testamur illos mendaces et fraterne nostre concordie et charitatis corruptores et desertores.
Nos enim male
habuit Ulmensis nostri sua temeritas, superbia, audacia, qui sine consensu, iussu et consilio nostrum ad vos Tigurum profectus de sinodalibus causis multa coram vobis effudit, quasi ecclesie, cum etiam verbi domini doctrina frigide procurentur.
Contemptor est simplicium et vir magne arrogantie, nonnihil gloriatur de sua pericia non considerans apostoli sententiam, qui dixit . . . . . . . inflari, charitate autem ędifficari.
Non enim biennio apud nos fuit et tanta audebat in communi causa suas
erigens cristas, quum ego et cetteri fratres ad viginti annos concorditer et nullus unquam presumpsit aliquid preter omnium fratrum consensum presumere, ut ille in tali ecclesiastica causa.
Quod si . . . . adquiesceret, ut iam per vos sperat, quasi habeat suos mecenates, defensores, iussores et instigatores de ceptis pergat, videbitis brevi, quorsum homo ille tendat, nempe ad capituli nostri corru....tionem et dissiu(nc)cionem.
Proinde, mi domine Bullingere, nolis illi fidem dare per omnia, et
si quid scriptis meis sit peccatum in te, ut ex ore Ulmensis intellexi, ubi tamen non opinor te talem virum esse, qui secus de me sentire velles nisi quod doctum virum de humili fratre sentire deceat, si autem contra me esses percitus et propter quas causas scriptorum, velis presentibus fratribus tabellariis aut ore ad os communicare, si tedium scribendi ad me esset, quasi indignus, ut tante autoritatis et dignitatis vir ut omni contemptu digniori scriberes.
Sed quia literis meis intellexisti
istius hominis temeritatem, certe . . .  quod  . . .  provincie solus doluit non solum nobis pastoribus, sed cetteris ecclesiis imponere, quod etiam rustici et laici non equo animo ferunt, scilicet religionis nostre adversarios velut lupum ovibus praeponere, ut essent censores vite et doctrine, cuius ipsi sunt expertissimi hostes, et nobis impensas magnas et sumptus imponere, qui non habemus tam ampla beneficia ut ipse se habere gloriatur, ut quidam fratrum de illo sunt locuti.
Et ut premam
suspicionem, ne multis te onerem, fratres illi nostri cettera tibi amplificabunt et te multarum cerciorem facient, ut hinc colligere possis, quid de illo viro sit senciendum, et ei non calcar per vos addatur, qui forsan aliud vobis nunciat quam rerum veritas sit.
Bene vale.
Eer ist ein hochfertiger, eergitiger geist, der sich henckt an die edellütt unnd lanndvoegt, wil mit inen fliege(n?), der ander lüten laster observiert, sine eigne nit sicht, also ob nieman sey, der sin kirchen regier dan er, unnd doch eer die grost feindschafft hett von sinen underthonen, unnd wie glertt er sich dunckt ze sin, ist doch sin glerti unnd predigen nitt jederman angnem.
Dorumb wellend unnß ouch glouben unnd im sines ungrechtes fürnemen nitt gstatten.
Ees buobelet umb in.
Datum 18. oktobris 1557.
Hieronimus Sertorius, minister ecclesie in Diessenhofen.
Honoratissimo viro domino m. Heinrico Bullingero, episcopo Tigurino, ad manus proprias.

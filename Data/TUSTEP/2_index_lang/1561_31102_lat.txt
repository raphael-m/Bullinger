<nr>[31102]</nr>
<ae>Bullinger an Ambrosius Blarer</ae>
Zürich, 4. Juli 1561.
<vo>St. Gallen VIII, 409. / Orig.
(Aut.)
Bl.
III, 622ff.
S. D. Quid acceperim a Beza nostro praeterita septimana, hic accipis, chare frater; curavi in tuum usum describi.
Interim venit ad nos vir nobilis, qui recta ex aula se proficisci dicebat; is referebat gravia esse in Gallia certamina, dum pars urget regem ad persequendum evangelium et restituendum papatum, pars vero contraria ingerit; item ingressum regis dilatum in mensem ianuarium, quo minus turbarum exoriatur; comitia regni in augustum dilata, sed interim venire legatos ex provinciis ad regem
huicque offerre confessionem fidei; volunt enim praevenire commitia, in quibus metuunt praeiudicia contra veritatem.
Non constat, quid responderit rex.
Orandus omnino est dominus indesinenter, ut dominus gratia sua componat graves illas turbas et infringat adversariorum suorum consilia.
Sunt principes et nobiles, quibus cordi est evangelium et hoc promovent; sunt alii principes et potentes, qui impediunt una cum cardinali, episcopis et clero.
Agnoscunt hi, si Gallia verbum recipiat, actum esse
de regno ipsorum; pugnant ergo tanquam pro aris et focis.
Video autem horum studia fervere, languescere nostros et ignavos esse multos.
Ea in re consolatur illud me apostoli: "Videtis, qualis fuerit vocatio nostra, quia non multi nobiles potentes etc.; sed stulta huius mundi delegit, ut confunderet humanam sapientiam.
Ex Anglia expectamus quotidie Iulium nostrum.
Die unsern sind noch von Baden nitt kummen; doch sagt man, der rächtstag seye gesetzt (tandem) uff Galli gen Einsidlen etc.
Miror, quid fiat in Wrtembergensi ducatu et quid factum Elicurtii.
Fuit hic Iustus Velsius, qui et Heydelbergae, Argentinae et Basileae petivit sibi publicas aperiri disputationes; nobis scripta quaedam Sibyllinis foliis obscurioria<f1>dunkler als sibyllinische Orakelsprüche; vgl. Adagia, 1, 7, 91 (LB II 298).<fe> proposuit et accepto responso nostro discessit.
Vir est non indoctus, sed qui sibi ereptus, de quibus dicat et asserat, ignorat, und muͦß man
für und für mitt lätzköppffen vil zuͦ schaffen haben.
Iam prodiit confessio quaedam, nescio ubi, quae monarchiam illa Praxeae prope restituere cupit; vult videri author orthodoxe sentire, sed trinitatem abiicit et despicit, denique Athanasii symbolum non tam explicat quam [intri]cat et reiicit.
Talia sunt scilicet multorum hodie ingenia, qui omnem vetustatem et nesciunt et nescire volunt et ideo quotidie nova comminiscuntur.
Dominus convertat eos! Vale cum Mathia et familiis vestris omnibusque
bonis.
Tiguri  4. iulii anno 1561.
Es ist ein praedicant Iosua Schleher, der zuͦ anfang dises jars uß Glaris kummen, das er zygen worden, den lantsfriden gebrochen haben; hat sich hie enthallten.
Vor 3 wuchen ist er gen Pfäfers (wiewol man es imm geweert und inn gewarnet hat) gefaren; imm heymfaren ist er zuͦ Wesen gefäncklich angenommen.
Gott wölle, das es imm wol ergange!
Clarissimo viro d.
Ambrosio Blaurero Vituduri agenti, domino et fratri suo colendo et dilecto.
^$Wintherdur.

<nr>[20129]</nr>
<ae>Johannes Gast an Bullinger</ae>
Basel, 5. Juni 1550.
Zürich StA, E II 366, 160. / Orig.(Aut.)
S. in domino, Bullingere charissime. Non recordor me isto
anno literas a te
ullas accepisse et dubito, an etiam meas cum libro Agricolae
receperis, quas
misi per duo adolescentes. Reor autem te occupatissimum esse
in excudenda tertia
Decade neque dubito te hoc in libro sermones daturum de
negotio eucharistię,
quomodo populo simplici hoc tam sanctum negotium sit commode
et cum utilitate proponendum.
Argentina in vigilia pentecostes recepit pfaffos. Cantillant
et missant, sed cum
timore et tremore; senatus adiunxit illis milites, cuilibet
ecclesiae sedecim,
qui armata manu templum undique perlustrantur, ne tumultus
excitaretur a populo
aut a pueris potius, qui illorum superstitionem irriserunt
hactenus. Defecerunt
duo ad pfaffos, ne amitterent beneficia ecclesiastica;
tertius cantavit cum
illis vespertinas preces et, cum domum revertisset, incepit
parum insanire ob
conscientiam adflictam ac voluit se ipsum interficere
propter defectionem ab
veritate cognita. Rogarunt nostrę ecclesiae non semel pro
illius salute, et
dominus exaudivit preces nostrorum, et sanitati restitutus
est, qui mox adepta
valetudine misit pfaffis das chorhembd per puerum, qui
proiecit illam vestem in
templum dicens pfaffis: "Dominus meus vidit iudicium domini
super vos futurum
propter blasphemias istas, quas missitavistis; se nolle
particeps esse
peccatorum vestrorum, et nunquam ad vos rediturus est, seque
malle mendicare
quam deum blasphemare."  Caesar adhuc Bruxellę latitat;
quando autem ad
comitia illa venturus sit, ignoratur. Rex Galliae dimisit
exercitum suum, et pax
inter Gallum et Anglum confirmata est. Evangelii semen
spargitur cum maximo
fructu in Anglia. Regem aiunt propria manu in templo
conciones tam Buceri quam
aliorum conscribere, dein exponere domi suis aulicis.
Dominus illum confirmet
spiritu suo. Verum heus tu, quid sentis de satyra nostra,
quam lusit publice Valentinus<f1>Boltz.<fe> noster? decetne concionatores lucras res
tractare?
Mercatores fere totam Sungoiam a Ferdinando rege emerunt et
expellunt nobiles et
barones, quod pessime illos habet. Sed bene agitur cum illis
otiosis hominibus,
qui perpetui sunt Christi et evangelii hostes.  Vale.
Salutabis nomine meo d.
Theodorum, Pellicanum et Rodolphum etc. cum uxore
castissima. Basileę 1550. 5. iunii.
T[uus] Gastius ex animo.
Rescribe saltem unicam lineam de tua sanitate et statu.
Vere theologo d. Heinrycho Bullingero, pastori Tigurinae
ecclesiae
vigilantissimo, domino suo observando.
                                       Zurich.

<nr>[42108]</nr>
<ae>Johannes Hug an Bullinger.</ae>
(Glarus), 9. Juli 1572.
Zürich StA, E II 377, 2536f. / Orig. (Aut.)
Min willigen dienst und früntlichen gruͦtz zuͦvor,
getrüwer, lieber herr gfatter
und vatter. Es danckent eüch mitt mir vil guͦtt herren und
gsellen umb eüwer
muͤy und arbeitt, die yr anwendent inn dem, das yr uns der
widerwertigen
zytten und nüwen dingen, die allenthalben fürgond, so
früntlichen berichtent.
Der allmechtig gott welle üch gsuntheit und wolstand
verlihen, das yr uns und
anderi lange zytt semmlicher und anderer dingen berichten
mögint. Amen. Wir hand
uff diß mal gar nütt, den das üch zevoran gar wol ze wüßen
ist. Es hatt mir
dyser tagen herr Hans Heinrich Locher von Martalen
geschryben, wie der vogt zuͦ
Rinow uß gheiß deß abs mit der gmeind zuͦ Martalen
praticiert, sy söllent für unser g'nä-

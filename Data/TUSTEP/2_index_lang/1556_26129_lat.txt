<nr>[26129]</nr>
<ae>François Hotman an Bullinger</ae>
<od>Strassburg, 8. Juli 1556</od>
<vo>Autograph: Zürich StA, E II 358, 244. Kopie aus Hotman. ep.
7.
(Siegel...)</vo>
<dr> <dr>
<re> </re>
<tx>Fr[anciscus] Hotomanus S. D.
^$Qui tibi has reddit, puer est mihi iampridem notus,
quadriennium apud Bezam vixit, mihi Lausannae docenti satis diu
operam dedit. Eum ergo tibi, observande pater, commendo. Dominus
Martyr eum ut alios complures abduxit. Hanc vos nostrae scholae
calamitatem affertis, quod non odo doctorem praestantissimum,
sed etiam auditorii magnam partem nobis eripitis. Quod ego
molestius ferre coepi, postquam ab amplissimo senatu rogatus
sum, ut iuris interpretationem susciperem, quum essem de
Prussiae ducis voluntate admonitus. In hoc munere videbis, quid
tibi tuisve commodare possim. Si filius tuus hic mansurus est,
non, opinor, pessime suis rationibus consuleret, si iuris nostri
rudimenta primo quasi per ludum et iocum cognosceret. In
bibliotheca vestra publica liber est vetus manuscriptus
Institutionum sine glossis, cui adiunctus est tractatus, si bene
memini, de regulis iuris. Has institutiones iampridem dixi
domino Gesnero mihi magnopere fore necessarias; si placet, eas
mihi ad aliquot hebdomadas commodare, maximo me beneficio
obligabis. peto abs te, ut hac in re mihi gratific re; liber
tibi sartus tectus reddetur. Sed pluribus verbis hoc abs te non
peto; tua erga me benevolentia et humanitate confisus. Vale,
pater observande, et me, ut facis, ama.
^$Argentorati 8. iulii 1556.
<lz>[Adresse ...]: fehlt.

<nr>[24157]</nr>
<ae>Matthias Erb an Bullinger</ae>
Reichenweier, 27. Juli 1554.
Zürich StA, E II 361, 184. / Orig.(Aut.)
Gratia domin  tecum, frater in Christo observande etc. Cum
hic Montius petiturus Tigurum me casu praeteriret, grande,
ni fallor, peccatum in te commisissem, si te non certiorem
de rebus meis fecissem etc. Septem mensibus quartana
graviter laborans omnibus viribus exantlatis tandem ad
portum salutis adpuli, atque dum gratias agerem benigno deo
mihi ipso congratulans, ecce reliquerat duriorem post se
tyrannidem, totiusque corporis omniumque membrorum tumorem,
adeo ut nec ad latum digitum iam trimestri promovere
potuerim nisi aliorum ope. Sed iam contracta membra ad
solitum redeunt, ut vides hac scriptura, officium. Ora pro
me, ut benigna domini voluntas in me perficiatur; cupio enim
dissolvi et esse cum Christo;<f1>Vgl. Phil 1, 23.<fe> cursum consummavi. Plura
scriberem; sed fessa membra non sinunt; alias copiosiora.
Vale igitur cum omnibus symmystis tuis, qui, ut audio,
dominum quoque sedulo orarunt pro me. Liberet vos dominus ab
omni malo etc. Richenvillę ex cubili, cui hybernos et
aestivos menses adfixus fui. Salutabis fratres nominatim
etc.  27. iulii 1554.
Tuissimus Matthias Erbius.
Salutant te nostri.
Domino Henrycho Bullingero, pietate ac eruditione
ornatissimo etc. ecclesię Tigurinę antistiti
celeberrimo etc. fratri observando.

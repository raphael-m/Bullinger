<nr>[26024]</nr>
<ae>Philipp Gallicius an Bullinger</ae>
<od>Chur, 17. Februar 1556</od>
<vo>Autograph: Zürich StA, E II 365, 604.
(Siegel...)</vo>
<dr>Gr. I, S. 436f.<dr>
<re> </re>
<tx>S. Literas abs te missas hodie ego accepi nullas nec aliquod
responsum de ludimagistro. Credo forsan te misisse, sed
siliginarii nostri istinc non redierunt omnes; scribes autem
proximo octiduo. Novi habemus hoc: factam esse pacem seu pocius
inducias inter Carolum Caesarem et regem Gallorum in proximum
quinquennium; hoc certum nobis ex regis literis huc missis.
Utinam tam diu duret, quod factum! Deinde scripsit ad me quidam
concionator Italus in nostris Foederibus de Quinque Pagis
vestris, quid Mediolani sit actum statim post eorum adventum et
quid putentur illi quaerere. Eas literas Italice scriptas visum
est ad tuam prudenciam mittere, ut inde alicuius praemonearis,
etiamsi delusus esse credi fortassis possit bonus frater et ob
id non facile sint credenda, multo minus lacius spargenda in
vulgum. Tu modo cura, ut posterior pars epistolae tibi
transferatur a fido et taciturno aliquo fratre, non Locarnense
tamen, eciamsi Bernardinum non horreo. Si nihil aliud videbitur,
devora tantillum temporis et molestiae. Caeterum valemus omnes.
Dominus vos omnes conservet nosque vobiscum. Iterum vale in
Domino, vir humanissime, et Philippum tuum redamare non desine.
Salutant tuam humanitatem semper consules nostri paterque
Comander.
^$Ex Curia, die 17. Februarii 1556.
^$Tuae humanitatis totus Philippus Gallicius.
^$Si scirem D. Vergerium adhuc istic esse, misissem ei literas,
quod filium meum Alexandrum natu maximum miserim Stuͦtgardiam
adductum caeteros duos filios, quos ibidem habeo sub cura
eiusdem d[omini] Vergerii. Helveciorum petencium Romam dicuntur
esse quinquaginta, equestres omnes equis exquisitissimis.
<lz>[Adresse ...]: Vere magno viro D. Heinricho Bullingero,
bonis colendissimo. Zürich.

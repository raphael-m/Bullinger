<nr>[29021]</nr>
<ae>Gervasius Schuler an Bullinger</ae>
<od>
Lenzburg, 8. Februar 1554 (früher als 1559 gelesen und eingeordnet!)
<vo>Zürich StA, E II 345, 459. / Orig.
(Aut.)
S. Ago gratias deo meo per Iesum Christum pro hoc ingenti thesauro, quem tuo ministerio nobis tam clare et perspicue propinavit dominus.
Multis annis iam pro mea parvitate in hoc percensendo negotio me torsi, donec dei munere factum sit, ut pene ad satietatem intellexerim; satietatem dico pro tanto animi mei desiderio.
Sat enim scio, quanti referat de gratuita dei iustificatione vere cognovisse negotium; scio item multos, qui sibi egregie sapere putant, interim de gratia dei gratis iustificante
per fidem inpium, ne micam hactenus intellexerunt.
Quibus fortasse dominus hoc tuo ministerio aut consultum voluit aut omnem ignorantię vel potius segnitiei sue excusationem auferre.
Qui sordet, sordeat adhuc; ego cum omnibus domini electis in portum navigo.
Diligentissime legi libros 4, ut monuisti; suboleo plane divinum quiddam pectori tuo insedisse, mi frater deo amabilis; tam clara, tam firma sunt, quę per te dominus dedit, ut vel in hoc uno sancto munere satis bonitatem mirari non queam
dei in nos infinitam, quia dignatus est hoc generale mysterium, salutis nostre cardinem, ap . . . . . .  ari mundo.
Multis, ut antea dixi, vigiliis per dei gratiam eius negotii mihi gustum aliquem comparavi; nunc hoc tuo scripto, immo[inmo?] divino dono, plane exhilaratus, non tam mei quam totius christianę ecclesię nomine ad mirandum usque, ut ita dicam, gaudio perfusus sum.
Idem tecum animo conceperam olim; tu tamen hoc tuo ministerio, quod uterque conceperamus, insufflante spiritu Christi, unici
magistri nostri, velut viva tabella depictum orbi exhibuisti quam largissime.
Hę profecto sunt aquę Syloe sensim defluentes, multorum hactenus pectora refocillantes.
Irrigat dominus hac sacratissima pluvia hortum suum, hoc est omnium querentium eum mentes.
Sub hoc thesauro latet illa divina vis et potentia pęnitus evertendi regnum antichristi (hay, laß nieman nach). Quid multis? Prosperabitur hic tuus labor in manibus omnium fidelium . . . .  . am michi perspectissimum est.
Sustine in
silentio domini, qui nondum hac cantilena cigneum cecinit.
Habet semper Sathan, quod responset, cui dominus venturus acerrimus vindex per te electum organum porro obviabit.
Tortuosus est hostis, versipellis et vafer; hoc ingenium exercebit, donec domino visum fuerit minutatim conterere totam ipsius machinam.
Vale, vale et Christum vive.
Laß dich ihn bruchen; wir wellend redlich anhalten mitt petenn.
Salutant te prefectus arcis, Mardocheus noster, urbis prefectus et fratres aliquot agri nostri; salutat te tuamque uxor mea etc.
Date Lentzburgi 8. februarii anno 1559.
                                                                   Tuus Gervasius.
Clarissimo viro Heynricho Bullingero, Tigurinę ecclesię antistiti fidelissimo, domino fratri et veteri amico, in Christo observandissimo.
---> 1555 s.a. Zürich ZB, Ms F 12, 50v., Heinrich Gislinger, Nachricht an HB (Brief?)

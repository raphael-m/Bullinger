<nr>[39019]</nr>
<ae>Tobias Egli an Bullinger.</ae>
Chur, 14. Februar 1569.
ZÃ¼rich StA, E II 376, 164. / Orig. (Aut.)
Gr. III, 147 Exc.
S. Novarum rerum penuria et dubia, si quae sunt, relatio
breviores nos reddit, vir amplissime. Utinam autem tam bene
omnia se haberet, quam pertinaciter omnia silent!
Falsissimum esse puto, quod de Italici exercitus
conscriptione fertur; iam enim recens ad me scripsit d.
Lentulus Neapolitanus et nihil plane se habere affirmat,
quem tamen, si quid esset, fortasse non lateret. Id autem
Itali referunt negociatores Albanum iam recens de integro
circiter 58 nobiles viros sub praetextu laesae maiestatis et
proditionis e medio sustulisse, conatum etiam supra 2000
equitum regi Galliae in auxilium mittere, repressum autem et
perterrefactum instructioris cuiusdam Dani exercitus
adventu. Quis ille sit Danus aut Daniae finittimus dominus,
qui aut Condaeo aut aliis a partibus Condaeianis se
adiungat, clam me est. Refertur autem id quasi pro certo, ut
ex d. Bonetto nostro cognovi. Lubenter audiemus, quid
pariant nobis comitia Badensia. Utinam pacifice transigantur
omnia apud eos, qui bellum paci praeferunt.
Salutant dominationem tuam d. consules* (* a.R.: cosss.!) et
fratres omnes. Vale, vir clarissime, aeternum.
Ocyus, Curiae 69., 14. februarii.
T[uae] d[ominationis] subiectissimus Th[obias] Eg[linus].
Amplissimo viro d. m. H[einrycho] Bullingero, ecclesiae
Tigurinae episcopo celeberrimo, d. suo colendissimo.

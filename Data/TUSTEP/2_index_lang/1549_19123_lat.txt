<nr>[19123]</nr>
<ae>Wolfgang Musculus an Bullinger</ae>
<od>Bern, 26. Mai 1549</od>
<vo>Autograph: Zürich StA, E II 360, 115</vo>
<dr> </dr>
<re> </re>
<tx>
S. D. Fuit apud me hic Bernę, Bullingere in domino charissime, Barptolomeus
Metzlerus Constantiensis. Promissionem accepit a senatu futurae vocationis, mox
atque locus aliquis ipsi commodus vacaverit; nam in praesenti nihil erat, quod
optimo viro deputaretur. Dederunt ei domini viaticum quoque 2 coronatos. Itaque
suo loco hęrebat, ubi hactenus mansit. Donec vocetur. Utinam et Gervasio
nostro sit pro aetate, dignitate et eruditione consultum. Iam incipit Hallerus,
compater meus, causam suam agere, quandoquidem terminus constitutus praeteriit,
ut ait. Persuaderi potest, ut hic maneat, si stipendium certum et auctius detur;
debebant hoc domini suapte sponte, non admoniti, facere. Meum non est, ut
quenquam admoneam, ne videar praeter decorum etiam res meas agere. Nolim illum
discedere; prodest enim huic ecclesiae tranquillandę plurimum et iam praxim
earum rerum tenet, quae fere quotidie sunt agendę. Stabit sententię vestri
senatus, modo habeatur ratio necessarii stipendii.
^$Cętera sunt hic satis commoda, etiam domi meae. De uxore scripsi nuper nec
dubito, quin acceperis. Liberi utcunque incipiunt revalescere per gratiam
domini, qui non deserit sperantes in se. Optime vale, virorum charissime.
Salutant teque tuosque omnes plurimum et uxor et liberi, quibus Tigurum perpetuo
in ore est.
^$Dazu a.R.: "Salutem dominis et fratribus omnibus et Gervasio nostro."
^$Bernę 26. Maii 1549.
</tx>
<un>W[olfgangus] Musculus, tuus in domino totus</tx>
<lz>[Adresse:] Clarissimo theologo M. Heinrycho Bullingero, Tigurinae ecclesię antistiti vigilantissimo, domino et fratri in Christo charissimo pariter et colendissimo. Tiguri.

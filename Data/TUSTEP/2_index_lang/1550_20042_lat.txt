<nr>[20042]</nr>
<ae>Johannes Gast an Bullinger</ae>
(Basel), 11. Februar 1550.
Zürich StA, E II 366, 163. / Orig.(Aut.)
S. in domino. Audio te libellum accepisse de omnibus, quę
acta sunt Wiennae
Austrię cum pistore. Ego paucis hanc historiam habeo . .
. . . . . descriptam;
si non vultis excudere hoc crudele exemplum, mitte ad me ea,
quę tu habes, et
si vis aliquid addere, adde, et ego curabo, ut apud nos
excudatur tam crudelis
historia. Si autem scire vis, quę Argentinę aguntur,
poteris affinem meum
profugum interrogare, qui ea fusissime narraturus est, quę
acta sunt hactenus
Argentinę et quę spes sit futura tam de civibus quam de
concionatoribus.
Caesar Bruxellę adhuc in latebris occlusus est foedus
inter Gallum et Anglum
omnibus modis impedire satagens, quo monarcha fiat Europae
aut saltem
Germanię. Si Galliam invasurus est, in spe habet et
Helvetiam, quę hactenus
illius consilia impedivit. Expectamus Decadem tertiam.  A
Myconio habebis
literas podogram a medico Gastio divinatam negantes. Utinam
ita sit, et sim hac in re fallax divinator. Vale.
11. februarii 1550.  D. Theodorum et Pellicanum salutabis
meo nomine.
I[oannes] G[astius].
Mitto tibi praeterea literas ex Anglia missas . . . . .
Montio. Si quid habes communicandum, ne Gastium celes oro.
D. Heinrycho Bullingero, pastori vigilantissimo Tigurinae
ecclesiae, suo in
domino charissimo.
            Zurich.

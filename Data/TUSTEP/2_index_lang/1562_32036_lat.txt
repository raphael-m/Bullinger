<nr>[32036]</nr>
<ae>Johannes Haller an Bullinger</ae>
<od>
Bern, 15. März 1562.
<vo>Zürich StA, E II 370, 296. / Orig.
(Aut.)
S. Accepi per Löffelspergerum nostrum responsionem tuam Brentianam, quam et mox perlegi summa cum voluptate, et ago domino gratias, qui haec tanta in te contulit dona; illum oro, ut te quam diutissime ad defensionem veritatis suae servet incolumem.
Placuerunt inprimis, quę de personali naturarum in Christo unione, in qua adversarii summum collocant praesidium, tam luculenter scripsisti, ut ipsi errores dissimulare non possint.
Ubi vero manet Abrahami Musculi Antilogia adversus Parsimonii
concionem scripta? Sperabam fore, ut et ipsam ad has nundinas haberemus; vellem enim eum inclarescere et praesertim in hac materia, ad quam singulariter mihi semper et affectus et instructus esse visus est.
Cur apud nos imprimi non potuerit, alias scripsi.
Quod illius conditionem attinet, nihil eorum, quę efficere poterimus, negligemus, quanquam propter affinitatem tantum non audeamus, quantum vellemus; non tamen negligetur.
Vestra respocsio a senatu nobis nondum est communicata; pauci enim
senatores in urbe cum sint, expectantur tamen et convenient ad proximum pascha, ubi de novo magistratus eligitur; tum spero hanc quoque causam fore tractandam.
Scaphusiani nihildum, quod sciam, scripserunt; Basilienses aegre ferunt se praeteritos; arbitrantur meo hoc factum instinctu, in quo tamen sum innocens; potuissem enim illorum aeque ac vestram ferre censuram [Dazu a.R.: "Absolutis his literis intelligo ipsos quoque scripsisse; sed quid scripserint, hactenus ignoro.") Steigerus
Lausannae est, et cum hodie illuc Graecus professor proficiscatur, literas tuas una cum libello, quem mittis, ad illum transmittam; quamvis enim brevi sit rediturus, plus tamen illi in itinere erit ocii ad inspiciendum illum, quam si esset domi.
Diesbachius scribit ipse ad te, a quo, si quę sunt, habebis nova.
An delecti ab Helvetiis ad consilium proficiscantur, certo scire cuperem; venit enim ad nos aliunde is quoque rumor, quod proficiscantur; alii vero asseverant eos non proficisci; neminem
enim velle ipsis expensas persolvere, imo pontificem seu patres concilii ab ipsis quoque suam portionem postulare ad sustendandum concilium; hoc ipsos male habere, qui nunquam ad dandum, sed semper ad accipiendum tantum sint instructi.
Si quid ergo de his certi habes significa.
A fidis habeo Friburgenses sollicitatos a reliquis, ut, quę in concilio decernantur, iuvent defendere et aliis etiam obtrudere, ipsos tamen respondisse se quidem paratos ad recipiendum et defendendum, quicquid concilium
statuat, sed non ultra terminos ditionis suę; se enim in religione nullos alios coacturos nisi ad se pertinentes; anders und wyters söll man sich nüt zuͦ inen versen.
Solodorenses vero sunt acres, qui soli sibi ursum confecturi videntur.
Nuper in convivio quodam consul quidam Solodorensis cum ebrius diceret se ardere zelo contra Lutheranos istos, ut omnes conficiat, quidam bonus vir assidens arrepto ingenti poculo propinavit illi  integrum, ut ardorem hunc bibendo extingueret; mox cum iterum
se ardere quereretur, alterum illi propinavit, itaque factum est, ut mox ardorem istum cum magno dedecore evomeret.
^$De Christophoro tuo scripsi proxime; expecto, quid mihi, ut tibi hic efficiam, mandes.
Salutant te vicissim nostri omnes, praesertim quibus exemplaria misisti, quorum etiam plaerique rescribunt ipsi.
Salvi sint fratres omnes, uxor denique et familia universa.
Bernae  15. martii 1562.
                                              I[oannes] Hall[erus] tuus.
Clarissimo viro d.
Heinrycho Bullingero,  Tigurinae ecclesiae pastori fidelissimo, domino suo honorando et compatri charissimo.

<nr>[27253]</nr>
<ae>Simprecht Vogt an Bullinger</ae>
<od>
Schaffhausen, 14. Oktober 1557.
<vo>Zürich StA, E II 356, 879.  / Orig.
(Aut.)
Gratiam et pacem a deo patre per Christum servatorem nostrum.
Quamvis literas tuas, Bullingere candidissime doctissimeque serius accepimus, quam tu putaris, accepimus nihilominus una cum munere literario eoque inprimis grato eo, quod iamdudum expectavimus ingenti desiderio, ut communicaretur ecclesiae Christi, sperantes ingenti cum fructu illud publicatum iri.
Vis a me stare, ut illum aut mihi aut bibliothecae nostrae reservem.
In hoc sane sentio, quantum me ames, atque utinam se vel semel
offerat iusta et commoda occasio animi mei benevolentiam erga te declarandi; intelligeres certe me non esse in postremis eorum, qui te unice observant.
Sed dominus retribuat tibi, quod ego praestare non possum, in illo die.
Apocalipsis collocabitur inter primarios ac classicos autores (in) nostra bibli(othec)a, et quia communis erit nobis omnibus liber, communi omnium symmistarum meorum nomine iussus sum tibi quam accuratissime gratias agere offerentium et suam ipsorum erga te observantiam.
Adamum illum christianum mihi reservabo eoque nomine seorsim tibi gratias ago.
Nova, quae apud nos iactantur, incerta sunt hancque ob rem non facile spargenda.
Nobilis Hegaugię non extremus retulit cuidam civi nostro Ferdinandum Budam vi recepisse Pestoque imminere mit 4000 schwartzer küryser, per quos etiam profligavit aliquot milia Turcarum deletis 7000 captisque Guasco uno cum multis nobilibus.
Bolwilerum eversis duobus in Lotharingia oppidulis Divionem obsessurum.
Cum sanna rogavit item illud nostrum, quando tandem redituri sint nostri a Neapoli; inde collegit forte
omnes . . . . . dione excisos.
Vide miseriam.
Scaffhusia adhuc vexillum missura est post quatuor illa priora in Galliam, ut Gallus intelligat nos ipsius nomine periclitaturos non tantum pro milite, sed et pro patria ipsa.
Vide insaniam.
Admonitiones nostras seu privatas seu publicas non admittunt, imo, nisi intelligerent rem omnium nostrum in acie novaculae hęrere, iam conati fuissent nobis exemplo Basiliensium ora obturare.
Intelligis, quantum Gallici auri fames apud nos possit.
Igitur
commendo et nos et ecclesias nobis commissas orationibus tuis, ut nostri dominus misereatur restituatque in viam rectam.
De Wirtembergensi etc.
tam absurda audio, ut ea scribere pigeat.
Ich schick üch hiemit min handtschrifft an Jergen Bachofen von wegen Hans Adamen Schad; wellind ime dieselbig zuͦstellen, damitt und er zefriden sye.
Vale, Bullingere humanissime, meque, ut soles, ama.
Scripsissem citius; per negotia tamen non potui.
Scaffhusii anno 1557. 14. octobris.
Ludovico dedi hodie et literas et aes, quod ipsi dedisti.
Agit tibi gratias et accingitur ad reditum Argentoratum.
(Unterschr.
fehlt.)
Darunter von Bull.s Hd:
"Ludwig Kolmar hatt minem H(ans) Rodolffen zuͦ Straßburg 2 fl.
gelihen; die schickt und bezallt ich imm."
Doctrina et pietate insigni viro d.
Henrycho Bullingero, Tigurinae ecclesiae pastori vigilantissimo, domino ac fratri in Christo observando.
^$Tiguri.

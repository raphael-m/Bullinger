<nr>[33121]</nr>
<ae>Bullinger an Johannes Fabricius</ae>
(Zürich), 27. August 1563.
Zürich StA, E II 373, 401. / Orig.
(Aut.)
Gr.
II, 457 R.
S. D.  Froschouerus parat discessum Francfordiam; scis, quibus tum
premar angustiis: scribendum in Angliam, in Belgicum, in Hessiam,
Saxoniam, Pomeraniam, Prussiam etc.
Ergo mitto literas, ex quibus
colligas, quae petis.
Prudenter illis utere; nollem ea, quae de
Condensi referuntur, omnibus esse nota.
Similia prope scripsi tecum ad Claronenses.
Metuo, ne, dum
officiis inhiant, amittant maiora.
Dominum oremus, ut benedicat
ei negotio.
Literas vero, quas tibi communico, soli communico et,
ut mature remittas, volo.* (*Dazu a.
R.: "Ich vertruwen also nitt
jederman mine brieff.")
Nunc fama adfertur Lucernae novum militem in Galliam mittendum
colligi; causae potius ex coniectura colliguntur quam ex
veritate.
Alii putant ecclesiam reliquam in Gallia excindendam
horum militum opera, alii putant recrudescere bellum Gallicum.
Quid sit, brevi audiemus.
Scripsi antea coronatione Maximiliani in regem Hungariae irritari
crabrones; nunc audio Turcicum exercitum ingentem venisse Budam.
Quod si verum est, reliqua facile colligis.
Addunt conscriptos ad
ludum vel certamen bombardarum (die uff das schiessen bescheiden)
werdint uffgehallten, biß man säch, wo die sach hinus.
Vale bene.
Saluta familiam tuam, d.
d.
consules, Gallicium,
Pontisellam, amicos omnes.
Vale optime.
27. augusti 1563.
Tuus ille.
[Ohne Adresse.]

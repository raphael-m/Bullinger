<nr>[19098]</nr>
<ae>John Hooper an Bullinger</ae>
<od>Antwerpen, 3. Mai 1549</od>
<vo>Autograph:
Zürich ZB, Ms F 62, 304</vo>
<dr>Zur. lett. III, S. 62f, Ep. Tig. III, S.
39f.</dr>
<re> </re>
<tx>
VOLUI ad aliquot dies consulere viribus uxoris et filioleę nostrę, quae ut
ex itineris labore utcunque fuerunt dissipate, ita jam ex otio easdam
mediocriter rursum congregaverunt. Accipies cum istis iteris pan[n]um unum pro
caligis meliorem quam prius a me emisti, eodem tamen precio vel minori. Continet
aestimo 20 ulnas Tigurinas ad minus: si plures vel minores contineat, hoc per
proximas literas mihi significabis, quas mittas queso ad Richardum Hilles,
veterem nostrum amicum; tunc spero bona fide mihi restituentur. Dividatur iste
pannus inter D. Consulem et te: misissem secundum, si hic venalem invenissem.
Quamprimum venero Londinum, mittam volente Deo non pejorem nec majori precio.
Omnes hic qui pannos ex Anglia transportant, vendunt pro lucro, et difficulter
hunc pannum inveni. Multa milia habent, sed non vendunt nisi iis qui 10 vel 20
integros una emunt, ne ordinem pannorum confundant, ut meliores, mediocres, ac
pejores adjuvent sese mutuo in precio et distractione. Vel si tu tibi hunc
pan[n]um, vel D. Consul sibi servet; alteri vestrum qui caret mittam secundum.
Hunc emi 40 solidis in albo, hoc est sex ducatis; ducatus facit 40 stuferos
Brabantinos; 40 stuferi Brabantini conficiunt 24 bationes Constantienses; pro
tinctura panni dedi 8 solidos Brabantinos, qui constituunt 28 bationes
Constantienses et parum plus: pro vectura Argentinam usque nescio adhuc quid sim
daturus;
sed subducta ratione omnium impensarum habebitis ulnam Tigurinam pro 10 basiis
Tigurinis; si sint 20 ulnę, faciunt vigesies decem batz, vigesies decem
constituunt ducentos basios, ducenti basii faciunt 8 coronatos Gallicos solares,
quod est pretium integri panni. Cum venero Londinum, forte mittam ad vos minori
precio; interim aequi bonique consulite meam operam, quam tibi ut patri ac
domino maxime colendissimo debeo, debeboque dum vixero. Velim ut iste pannus
partiretur inter D. Consulem et te, ut cum misero secundum, pares sitis in panni
praestantia et precii aequalitate. Et si posthac pro vestibus vel caligis
placeat uti panno Anglicano (idem dieces meo nomine D. ac fratri nostro
Gualtero), meam operam vobis lubentissime semper impendam. Et vos ut me ametis,
videte, ut qui meis impensis scribunt, diligentissime vestrarum concionum
memorialia accipiant; si ipsi non percant laboribus, ego vicissim non parcam
pecuniae. Pecuniam pro panno isto servate apud vos, donec per literas te
certiorem fecero, in quem usum ea utar. Salutant tuam charitatem, uxorem tuam et
totam tuam familiam, uxor mea et qui mecum sunt omnes, et nostro nomine omnium
precaberis salutem D. Gualtero, D. Pellicano vero Israelitę, ac omnibus aliis
doctis ac amantissimis fratribus.
Non gravaberis praeterea summa reverentia ac honore meo nomine officiosissime D.
Consulem salutare, cui omnia prospera et reipub[licae] Tigurinę summis votis
opto. Dominus servet te suo Spiritu diu salvum, pium, et incolumem, et defendas
ovile Christi lupis ac mercenariis usque ad adventum glorię Dei.!
^$Antverpię, 3. Maii, 1549.
</tx>
<un>Tuus mente et corpore semper, JO. HOPERUS:</tx>
<tx>Curabis alias literas quas ad te mitto, quibus destinantur, quaeso. Post
Pascha uxor mea scripsit matri, quae agit ab Antverpia 15 miliaribus. Nuncius
invenit patrem mortuum; mater accepit literas ac dedit fratri uxoris meę
legendas, qui statim projecit illas non lectas in ignem. Vides verba Christi
vera esse: Fratre persequetur sororem propter verbum Dei.</tx>
</tx>
<lz>[Adresse:] (Adresse f. 305b,c)Servo Christi D. Heinrico Bullingero,
ecclesię Tigurinę pientissime praesuli vigilantissimo, ac domino suo in
primis colendissimo.

<nr>[42210]</nr>
<ae>Bullinger an Hans Rudolf Bullinger.</ae>
(Zürich), 23. Dezember 1572.
Zürich ZB, Ms F 37, 425. / Orig.(Aut.)
Der allmächtig gott verlyhe dir, Susanna, den kindern und
dinem gantzen Huß ein
guͦt glückhafft gsundt jar. Ich dancken üch uffs
früntlichist umb üwer herrlich
guͦt jar; wills, wo ich kan, vergällten. Dem knächt hab
ich gen ein Franckrycher
4 batzen Constantzer, das er den fisch bracht, 2 batzen
Constantzer zum guͦten
jar. Wir habend angeschlagen, Rodolffen Körner, unsern
schwager, morn dir zuͦ
schicken, wills gott, das er dir diß fests behulffen sye. By
dem, wills gott, schrib ich dir me. In yl.
Datum  23. decembris 1572.
Gott mitt üch.
H[einrych] Bullinger.
[Ohne Adresse.]

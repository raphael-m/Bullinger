<nr>[43100]</nr>
<ae>Tobias Egli an Bullinger.</ae>
Chur, 20. Juli 1573.
Zürich StA,  A248.
Gr. III, S. 436f.
Da Säckelmeister Thomann verreist, fügt er dem letzten Brief
noch einige
Mitteilungen bei, verweist aber für eingehendere Angaben
über die von den
Eidgenossen erzielten Erfolge auf den Säckelmeister.      -
     "Summa est:
recognoscentur proscriptorum causae, quibus salvus conductus
accedendi et
recedendi permissus est; archiduci et Comensi nihil
incommodatur, iterumque
miseri mortales Sondrienses sub iugum mittuntur. Utinam haec
omnia bene et sine
graviore aliquo malo erumpant et cedant! Sed quid sperare
debeam, ignoro; regnat
enim aurum, et 18. iulii ante prandium decretum fuit in
senatu Trium Foederum
omnibus concionatoribus sub poena amittendae conditionis ita
ora occludere, ne
quid, quod ad magistratus et res civiles spectat, vel minimo
attingant digito,
nec accipio fucum et colores, quibus huius legis mentem
tegere quidam volunt,
quasi eo tantum spectet constitutio illa, ut utrinque, et
pastores et depastores
Rheticarum ecclesiarum, sub memorata poena paci studeant et
populum hortando sub
obedientia erga magistratum retineant, quasi vero nos illum
concitaverimus, qui
publica lege nunc simus coercendi. Vereor, ne Pagani aliquid
laborarint, quibus
spina sumus in oculis; cuperent frenum nobis iniicere et
mutum imponere
silentium, ut Antichristus reflorescat et corruptionibus
assuetis nihil decedat.
Certe papisti ex Paganorum adventu crista erectior est
facta; superioribus enim
diebus monaci per suos legatos contra leges publicas dominos
rogarunt, ut
peregrini monaci, Comenses nempe et Mediolanenses
praedicatores, quadragesimae
tempore turmatim in Vallem Tellinam intromittantur, qui
populum nimirum, sicuti
non semel accidit, ad deffectionem solicitent et papatum
confirment. Quod etsi
crebris sententiis hactenus a Rhetis prohibitum fuerit, nunc
tamen ita in
puriore doctrina adolescimus et crescimus, si diis placet,
ut 5 vocibus tantum
superior sententia melior fuerit. Hoc ubi monachorum
procuratores
animadverterunt, iterum petitionem hanc impiam in senatum
referunt, qui
remissior factus ad communitates tandem hanc causam
reiecerunt, quasi vero nova
deliberatione egeat, quae tot decretis, sententiis et
edictis agitata et
promulgata fuit ante plures annos et ante biennium etiam, ne
peregrina illa
monachorum examina et monstra recipiantur. Hi sunt fructus
primarii, qui horum
studio et opera proveniunt, qui pontificem adorant Romanae
ecclesiae. Sic pacem
externam quaerimus cum lachrimis ecclesiae Christi.
Praedicare vero apud te elogiis satis dignis nequeo
amplissimi d. quaestoris
sigularem in me humanitatem, qui me toties adire mecumque
colloqui dignatus est.
Nihil quicquam in hoc tanto viro potui animadvertere, quod
non zelum pro gloria
dei promovenda et salute publica singulariter resipuerit.
Suppliciter
reverentiam tuam rogo, meo quoque nomine illi gratias agas,
quod tanta humanitate me sit complexus.
Ego quia cum aliis metuo, ne regia beneficia aliquid monstri
alant et militiam
aliquam operentur, negotium hoc obiter semel attigi et
cathenatos duces
obscurissime tantum attigi, quod quidam nimirum Helvetii ad
suos torques
traxerunt. Sed tam mane nemo surget, qui omnibus
satisfaciat. Laesi forsan
quosdam, quos, ita me deus iuvet, nunquam vidi cathenas
gestare. Sed utinam tam curiosi essent etc.!
Ocyssime.   Curiae, 1573,  20. iulii.
(P.S.) "Hastam in coelo et globos cruentos in aere volantes
vidimus etc."    -
Er wiederholt noch einmal die Frage wegen der Kosten für den
Druck der Schrift von Lentulus.

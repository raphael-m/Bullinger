<nr>[31183]</nr>
<ae>Francesco Lismanino an Bullinger</ae>
<od>
Krakau, 14. Dezember 1561.
Zürich StA, E II  367, 120.
Wotschke, S. 141f.
Clarissime vir, domine et frater colendissime, S.
Rescripsi d.
Ioanni Wolphio, ex quo scies, quę utriusque refert te scire, modo scribo, ut diligentissime tibi commendem filios generosi et pii viri domini Stanislai Czikowski, de ecclesia dei optime meriti.
Literas alligatas his, ut d.
Calvino reddi cures, te etiam atque etiam rogo.
Exemplum tuarum literarum, quibus respondes ad nescio quas literas ad te missas per d.
Martinum Czechovium, ill.mi palatini Vilnensis nuntium, ac si nomine ecclesiarum Minoris Polonię essent scriptę tibi mitto.
Cum rev [........) d.
Felix Cracovia discederet, commisit mihi hanc provintiam.
Video tibi viro alioqui prudentissimo et d.
Calvino fuisse impositum a nescio quo, qui titulum Cracoviensis ecclesię pastoris sibi usurpat, ut facilius imponat.
Is persuaso quodam ministro,
ambitiosi et turbulenti ingenii homine, et circumvento d.
Felice Crucigero superintendente, alioqui viro integerrimo, d.
Martino Crovitio allecto scripsit ad te literas nomine ecclesiarum Minoris Polonię et inseruit quandam confessionem.
Cęterum ne amplius credatis huiusmodi literis, synodus seniorum celebrata Cracoviae  10. huius mensis te et d.
Calvinum per literas a superintendentibus ecclesiarum et aliquot senioribus equestris ordinis subscriptas vos facit cautos.
Quod in tuis ad d.
Felicem me salvere iubes, habeo gratiam, quod vero hortaris, ut sim integer, esset, unde tecum familiariter expostulare possem, si non magis  te amarem, quam tu mihi fidis.
Sed his copiosius alias.
Vale, vir clarissime, et scias Lismaninum tuum errare posse, sed hereticum esse non posse nec velle.
Saluto per te reverenter omnes tuos et domesticos et symmistas.
Cracoviae  14. decembris 1561.
                                                 Franciscus Lismaninus ex animo tuus.
Clarissimo viro domino Heinricho Bullingero, ec[cl]esię Tigurinę pa[sto]ri fidelissimo domino et fratri colendissimo.
^$Tiguri  alias  Zurik.

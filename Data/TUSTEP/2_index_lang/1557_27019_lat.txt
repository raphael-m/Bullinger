<nr>[27019]</nr>
<ae>Bernardin Bochetel an Bullinger</ae>
<od>Freiburg, 18. Januar 1557</od>
<vo>Autograph: Zürich StA, E II 368, 356.
(Siegel...)</vo>
<dr> <dr>
<re> </re>
<tx>S. Existimaveram te atque hospitem meum iis, quę ad te de
eius filio sincere et vere scripsi, fidem habituros fuisse
atque te omnino habuisse tamen existimo; paterno amori
agnoscendum puto, si me aliquid dissimulare timeret. Velim
tamen omnino, existimetis me ea de re neque amplius quicquam
tum scivisse neque aliter sensisse, quam ad te scripserim. Sed
est iam, quod ad patris animum confirmandum certius scribam.
Mendoza, qui hic satis notus est, ante decem dies apud me
fuit. Is mihi se iuvenem illum Lutetiae vidisse, illum
nobilem, qui ipsum abduxit, scire confirmavit sibique fuisse
in animo ipsi persuadere, ut relicto negotio se um in
Helvetiam rediret. Illius nobilis ingratitudinem magnopere
miror; sed ut eousque erumpat, ut quicquam mali hinc accidere
possit, timendum non puto.
^$Ante tres dies ad sororium meum d. Bassafontanei fratrem
scripsi, ut investigatum iuvenem (id autem illi facillimum
erit) cum viatico remittat neque ultra illic expectare
patiatur. Alia fortasse via reperietur, qua hospem pecuniam
suam recuperet .... non patiar, si potero, illum quicquam
perdere .... quicquid rerum novarum habueris, ut coepisti,
velim, cum dabitur otium, mihi communices. Noster exercitus in
Gallia urbem et arcem munitissimam et magni nominis Caletos
expugnat. Ea est Anglis ex diuturna possessione reliqua; si
expugnata fuerit, maximum ad reliquum bellum momentum et in
posterum ad arcendos toto continente Anglos propugnaculum.
Nihil aliud habeo, quod scribam. Vale.
^$Fryburgi 18. ianuarii 1557 nostra computatione.
^$Tuus Sanlaurent[ianus].
<lz>[Adresse ...]: Clarissimo theologo d. Henrico Bullingero.

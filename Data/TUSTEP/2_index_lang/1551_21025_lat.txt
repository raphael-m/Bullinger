<nr>[21025]</nr>
<ae>Johannes Gast an Bullinger</ae>
(Basel), 1. Februar 1551.
Zürich StA, E II 366,145. / Orig.(Aut.)
Deutsche Teilübersetzung: Horning, S. 42.
S. in domino. Curavi omnes literas hoc anno ad me datas quam
diligentissime, ne sis sollicitus. Ad nos venere scripta, in
quibus hęc sunt: "Hertzog Mauritz geschlagen vom h. von
Heideck, im ein kynback abgeschossen und durch ein
schenckel, ist kum entrunnen. Ericus von Brunschwick ist
gefangen und der graf von der Lipp et multi nobiles. Magna
fuit strages. Der keyser buttet inen den landtfriden, quam
nunquam servavit, . . . . . . . .    omnia agit Caesar, ut
dissipet illum exercitum. Bremensis episcopus in ipsa pugna
interfectus est. Princeps Georgius ab Mechelburg quarto die
post captivitatem obiit ex vulnere.
Caesar contrahit ad se exercitum ex praesidiis veterem;
fortassis non fidit Augustanis. Videbimus aestatem
turbulentissimam. Veniunt ad nos multi Hispani et
Neapolitani; nescio, quid sibi hoc velit, nonne clam
exercitum colligit et militem exterum, quo terrorem Germanis
incutiat, ne deficiant.
Bremensis exercitus pro hostibus habet interimistas et
papistas; spoliant mercatores, episcopatus devorant. Si
Caesar dissidia inter illos potest serere, sicuti conatur,
actum erit de illis; nam nihil aliud cogitat, quam et nobis
cladem inferre et sub odientiam(?) redigere; sed nolumus
sapere nisi icti.
Quinque reges conveniunt, Gallus, Anglus, Danus, Polus;
nescio quintum. Similiter etiam civitates Saxoniae
consultabunt de pace in Germania constituenda et de exercitu
contra Caesaris monarchiam colligendo obiiciendoque; nam
tempus est, ut tandem evigilent reges terrae et, quid
contingere posset debellatis civitatibus, expendant
diligentius quam hactenus.
Tu si quid ex Anglia habes, obsecro, velis communicare,
neque etiam dubito tuas literas iam in Anglia esse.
Myconius vexatur podagrico morbo, bonus vir dignus meliori
fato propter multa incommoda, quę alias habet.
Argentinę deus exercet mirabilia iudicia contra hostes
evangelii. Duo peste abierunt, aliter vocatus Matthias
Grotterus; diser hat by 24 jaren um ein ander psalmen
angehebt im mynster, ist jetz zuͦletst bewegt worden
widerumb ze messen. Desperavit omnino de misericordia dei,
quia dixit se peccasse in spiritum sanctum et contra
conscientiam propter lucrum et ingentia promissa. Alter
vocatus Claudius, concionator Iunioris Petri; diser ist ex
publico stipendio educatus et in evangelica veritate
institutus et tandem etiam defecit. Qui cum peste laboraret,
dixit se non posse consequi salutem, sed damnatum esse.
Vide, qualia dominus nobis proponat exempla ob oculos,
praecipue papistis.
D. Sebastianus Schertlin cogitat discedere et alium locum
quęrere bonus et strenuus vir; sed nolo hac de re loqui;
fortassis brevi redibit.
Multi subitanea morte abeunt, multi peste et interna
infectione. Dominus nobis spiritum fortitudinis et
patientiae cum vera fide concedat, ne ab illo deficiamus.
Vale  1. februarii 1551.
T[uus] Gastius.
Salutabis nomine meo d. Theodorum, cui hęc communicare
poteris.
An den ehrwürdigen und wolgelerten herren meyster Heinrych
Bullinger, lutpriester zuͦ Zürich, mynem günstigen, lieben
herren.          Zurich.
Achtung: der nächste Brief ist Nr. 21321, von Blarer an Bullinger, 2 Februar [1551]!!!!

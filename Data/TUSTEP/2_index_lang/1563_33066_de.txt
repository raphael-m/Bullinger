<nr>[33066]</nr>
<ae>Ambrosius Blarer an Bullinger</ae>
(Winterthur,  Ende Mai 1563).
Zürich StA, E II 357a, 768
Bl.
III, S. 766f.
Ausß dem Ramstal<f1>Remstal?<fe> in Wirtemperg sind ettlich hundert personen,
mann, wyb und kind, mit bewilligung des hertzogen armuͦt halber
in diser theure hinweg gezogen in ein grauffschafft hinder
Nuͤremberg; die ist schier gar ussgestorben; will der grauff sin
land widerum mitt disen armen leuten besetzen.
(a.R.: Ex
Wirtenpergensi aula.)
Kurtz eh der von Guisen erschossen worden, ist neuwe hilff uss
Engeland dem von Conde zuͦgeschickt worden; under derselbigen
sind iren zweyhundert schiffbruchig worden und zuͦ grund gangen,
der mehrtail all guͦt edelleut; die anderen sind uskommen.
(a.R.:
Ex Anglia.)
Des von Conde schwiger, alls sy widerum hinin in Fra[n]ckrich
zogen, ist sy mitt herr Hans Sturm ouch gen Heidelberg zum
pfaltzgraven kommen und drey tag by ime in sinem schlosß belyben;
ist der landtgrauf von Hessen ouch noch da gewesen.
Es soll frantzösisch bottschafft zuͦ dem churfursten, ouch
Wirtemperg und anderen teutschen fursten abgefertigt sin, inen
allen um zuͦgesandte hilff in disem krieg danck ze sagen mitt
allem billichem erpieten, wa es zuͦ fellen keme, das sich
Franckrych ouch derglichen gegen inen bewysen und erzöugen welle.
Der könig usß Dennmarckt soll ettlich edelleut, dem landtgrauffen
zuͦgehörig, die in Schwedien schiffen wellen, uffgefangen haben;
dann er gar ungern hat, das der landtgrauff sin tochter des
konigs sun usß Schwedien vermechelt und allso mehr fruntschafft
mitt ime gemacht hat.
Zuͦ Heidelberg und daselbst herum ist die theure ouch treffelich
schwär und groß; ouch erzogend sich vyl rouber und schnapphen
daselbst, die ander leuten das ir gewaltigklich abroubend, ouch
ettlich darob ermurdend und zuͦ tod schlachend, deren sechs
yetzund erwutscht sind und pinlich gefragt werden yetz ettlich
tag, diewyl sy sich sonderlich des brands, der daselbst gewesen,
argwonig gemacht haben.
Alls der landtgrauff von Stuͦtgarten ab der hochzeyt widerum
anheim geritten und zum pfaltzgrauffen kommen, hat er ime anzögt,
wie er von dem hertzog Albrecht von Payer vernommen zuͦ
Stuͦtgart, das er, der churfurst, in grossen ungnaden des keisers
seye, um das er sich wider des römischen rychs ordnung und wirde
understande, schentliche ketzerey ze schutzen und schirmen und
selbs ouch ze halten, und es mußse ime nitt geschenckt werden
und ungestrafft abgohn.
Daruff der churfurst dem lantgraufen
geantwurt: er setze dis gantze sach dem herren gott heim; von dem
seye er alls ein armer fürst, der weder land noch leut gehapt,
disem furstenthum, so er yetzund innhabe, fürgesetzt; dem welle
ers ouch gern alles, wann es siner fürordnun[g] gefalle, widerum
ubergeben und faren lassen.
Ex litteris amici cuiusdam, qui Heidelberge nunc in studia
incumbit: In nostra Heidelbergensi ecclesia, quamquam fidelissime
ac syncerę divina mysteria et tractantur et explicantur, tamen
inter ipsos omnis generis auditores magna pars est, quę
innocentiam et veritatem, cuius vi ac potestate se victam
intelligit, calumniis et convitiis improbissimis exagitet.
Cuius
latens metu venenum si libere grassari posset, quantum putas
detrimentum christianę religioni afferre[t], quum iam nunc multę
insolentes ac minaces eorum voces in hac civitate auditę sunt,
qui communi fama de morte principis sui persuasi actum nunc de
Zvinglianis esse et ipsorum hęresi lęti ac triumphantes
iactitarent.
Quorum impia vota et nefariam spem cum evidenti
exemplo deus ad nihilum redegerit, quocumque modo res in posterum
cadat, non est, quod vel suo iuditio aliquid tribuant aut
quemquam potius quam se ipsos accusandos putent, quorum
improbitate fit, ut patiatur deus lucem veritatis suę tenebris
implicari, ne, qui ad eius intuitum oculos suos spontanea
libidine occluserunt ingrat[is]simi homines, ea ad sacrisancti
nominis ignominiam impie abutantur.
(K. Datum u.
Unterschr.)
Clariss.
viro d.
Heinricho Bullingero, colendiss.
suo amico et
fratri in Christo charissimo.

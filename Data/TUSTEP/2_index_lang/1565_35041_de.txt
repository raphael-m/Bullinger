<nr>[35041]</nr>
<ae>Johannes Fabricius an Bullinger</ae>
Chur, 15. April 1565.
Zürich StA,  A 248.2
Gr.
II, S. 592ff.
S. Tuas, reverende in Christo pater, legi et gratum fuit audire de vestra omnium incolumitate.
Consulem vestrum iam rediisse puto.
Negotium nondum est finitum;
omnia adhuc haerent.
Die brieff, so man in das Engadyn und ettlich mal geschriben hatt, möchtind ir am besten von dem landtamman Schuͦler han; dan er sy al
geschriben und gestelt hatt.
Summa ist: erstlich hatt man fründtlich an sy geschriben und sy vermant, die wer von hand ze legen; dan dieselb ir handlung den
pündten nit gemäß sye.
Item diewyl die französisch vereinigung mit meerer hand gemacht, wöllind sy die ouch laßen gälten, waa es aber inen nitt gelägen, mit dem
französischen herren das angebotten rächt bruchen und mit gewalt nütt thaadtlichs fürnemmen.
So aber ettwas unordnung in denn landen, sölli dieselb mit ordnung
und nit mit uffruͦr abgestelt werden etc.
Item das sy den angesetzten tag uff Davoß besuͦchen wöllind etc.
Engadinenses hand ein zimliche antwurt gäben:
wie sy
nit gesinnt, mit yemands gewalt ze bruchen; das sy gethon, darzuͦ habe sy die nott getriben; dan ettliche wenig in den landen die land umb gält verkauffind
etc., die sy straffen wöllen.
Den angesetzten tag erbütind sy sich ze besuͦchen, das ouch beschächen.
Uff Davoß sind nebend den botten in die 80 man uß dem
Engadyn gesyn, der meertheil mit banzeren, daa die herren die Eidgnoßen allen ernst gebrucht und nütt gespart.
Die Engadyner aber, die vermerckt, wie sy von den
Salischen hinder das liecht gefürt (oder sind sonst fro gesyn, das sy yemand hättind, ob dem sy den zorn möchtind laßen ußgaan), hand sich zimlich yngelaßen;
doch so hand sy der kriegsrüstung halb, die waffen hinzelegen, khein endtliche antwurt gäben, aber dieselb angends verheißen den h[erren] den Eidgnoßen gaan Cur
ze schicken.
Indem nun die herren die gesandten uff ein wilfarige antwort gewartet, sind die Engadyner by nächtlicher wyl Cläven überfallen, daa dannen den
Ruͦdolphen entpfürt; dan sich nunmeer in die fünffundzwentzigtusent gulden cöstung sol uffgeloffen han; törfftind einen, der's innen bezalte.
Hyeruff,
diewyl sy houptman Ruͦdolphen uff gemeiner 3 Pündten erdtrich angriffen, hatt man das innen für einen fräfel gerechnet.
Derhalben die herren der gesandten
abermal Wolff Wüsten, den überrüter, mit brieffen an sy abgefertiget, in welchen sy sich erklagt, wie die Engadyner irer zuͦsag nit statt gethon hättind, sy
hyeneben ouch vermant, den gefangnen gemeinen 3 Pündten zuͦzestellen und im ein gemein rächt ze ergaan laßen; dan so er mißhandlet, sye niemand darwider, das
er
syn verdienten lon entpfaache, allein das mit ordnung, mit rächt und nit mit gewalt beschäche.
Daruff die Engadyner den h[erren] den Eidgnoßen zimlich trutzlich
und verzwickt geantwortet, sy ouch perstringiert, als ob sy sich partyisch machind; item abgeschlagen, den  Salischen von handen ze gäben.
Hyeruff die herren
die Eidgnoßen uff den 11. aprellenß, deß tags sy ouch verritten, inen ernstlich geschriben, sich der uffgetrochnen zuͦred genuͦgsam verandtwortet und daa
rächenschafft gäben irer ordenlichen handlung, dargegen sy irer unordenlichen handlung mit vylen worten überwysen und nachmalen ein entliche andtwort von inen
begärt, die sy sollind gaan Zürich gäben den 18. diß monats etc.
So ir das letst schryben läsen wärdind, das ir von dem h[erren] Müller gehaben mögend, so der
herr von Chaam nit anheymsch wäre, findend ir in einer kurtzen recapitulation alle handlung; nondum exscribi curavi; non habeo et nunc urgeor mole concionum.
Daaruff, als die gesandten von den Eidgnoßen verritten, hand gemeine 3 Pündt, so hyevor ouch an die Engadyner mit allem ernst geschriben, ein ußzug thon, ita
hic appellant, id est ußgenommen in die 3000 man, trifft zuͦ Cur hundert und 30 man, so die Engadyner der h[erren] der Eidgnoßen schryben nit wurdind statt
thuͦn, wyter darinnen ze handlen.
Man sagt aber, das die Engdyner mit Ruͦdolphen wärdind fürfaren und niemand darumb ansächen; rytend aber im Gottshuß
umbher,
gäben für, sy wöllend mit desselben raadt handlen; begärend bysitzer im rächten.
Von Cur hand sy niemand begärt; als sy aber  hye durchgeritten sind in die 4
Dörffer, so ouch dem Gottshuß zuͦgehörig, und unser stattrichter vor dem thor (der die 2 botten kent) an sy gestoßen und gefraget, warumb sy ein statt Cur
überhupfind und, diewyl sy gesinnet, dem Ruͦdolphen ein rächt von gemeinem Gottshuß ze setzen, sy nit darumb ouch ansprächind, hand sy geantwortet: sy habind
die Curer nit meer für Gottshuslütt, als die sich an die Züricher gehengt und hyemit sich erzeigt, das sy nit meer pundtslütt syn wöllend etc.
Sic vides, das
die sach erst angaadt.
Man hatt wol ußgenommen, und sächend die Salischen gern, das man uff wäri.
Aber diewyl die Salischen und Engadyner kurtz hyevor einß
gesyn und die unruͦw angerichtet hand, so brächte man den gemeinen man nit wyt.
Also stäckt's alles.
Das wüßend die Engadynenses,  und so die h[erren] die
Eidgnoßen nit der sach ein ußtrag gebind, so sich ich khein end.
Engadinenses, etsi Rodolphus meritus, tamen non amore iustitiae hoc faciunt, quod faciunt, qui
iam ante, cum hortatu Salicum arma capesserent, sciebant, cuius instinctu hoc fieret etc.
Heri mecum fuit Fridericus a Salicibus.
Exposuit omne suum negotium;
scribit ad te ipse.
Ego reprehendi, quod coram Helvetiis Engadinenses defendisset.
Ipse fassus est se erasse et attulit facti aliquas causas, quod speraret suos
mitigari posse; sed frustra, falsus est.
Vale.
Plura non possum.
Curiae,  15. aprilis, anno 1565.
T[uus] F[abricius].
Amplissimo viro d.
Heinrycho Bullingero, domino suo et in Christo patri reverendo.
                                                         Tiguri.

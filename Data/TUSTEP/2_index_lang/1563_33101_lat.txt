<nr>[33101]</nr>
<ae>Bullinger an Ambrosius Blarer</ae>
(Zürich), 30. Juli (1563).
St. Gallen XI, 69. / Orig.
(Aut.)
Bl.
III, 778f.
S. D. Ex Gallia aliquot iam septimanas nihil certi habeo prater
ea, quae in his continentur literis, et quod d.
Coignetius ex
aula scribit  27. iunii papistas vehementer tumultuari, sed
nihilo minus longe et late propagari evangelium.
Uxorem et
familiam Argentorati relictam revocavit in aulam; antea quoque d.
Roya relicto Argentorato in Galliam rediit.
Metuunt viri
prudentes turbas novas, quod nullus sit modus tyrannidis
papistarum, Parisiensium maxime.
Vana sunt, quae referuntur de
Condensi, quasi papistarum sequatur religionem.
Verum tamen illud
est, quod metu nimio multa impedit, neque ita neglectus et
contemptus est in aula, sed inter primos.
Non pudet quosdam hoc affirmare pro certo, quod ipsi factum
optarent; erras tu forte in nomine; nam Monasteriensem episcopum
invasit Erichus Brunsvicensis, non Wirtzburgensem, ut ex literis
intelliges.
Pugnaret cum canonibus et authoritate concilii, si alibi quam
Tridenti concluderetur; ich acht aber wol, es stäcke darhinder,
das man die execution wunderbarlich ordne, hebe und lege; sed
vicit agnus de tribu Iuda.
Iam nunc celebrantur comitia Badae inter Bernenses et Sabaudiae
principis legatos, et legati, qui Basileae fuerunt, Badam
redierunt.
Quid futurm sit, brevi audiemus.
Der fürst wil vil;
Bern wil wenig; werdent kum zamen kummen.
Claronensis causa
dilata est in 12. septembris resumenda Badae a sequestribus.
Man
wart, wie es sich schicken wölle zuͦ Haveldegras.
Vivos voluerunt devorare Lutherani Bremenses quoque sed furere
desierunt et salvi sunt Bremenses.
Si Palatinus perseverarit,
werdend sy inn wol blyben lassen.
Haec causa gubernatur a deo;
hic inclinat, quo vult, und söltents all wild werden, der  . . .
. . .  elmaister Brentz wirt ouch zuͦletst an das antthoupt
kummen.
Gott läpt und ist gerächt.
Literas, quas hic tibi mitto fideliter, probe obsignatas
remittes; uteris illis prudenter nec quibusvis communicabis.
Quotidie ex Gallia literas expecto.
Quantum me attinet, aegroto
iam tres septimanas; coepi hodie redire in sacram cathedram,
verum confractis sim viribus et torpor totum occupavit corpus;
caput debilitate opprimitur.
Sed, quod visum est domino, cum hoc
constet optimum esse, fiat.
Vale.
Non sine difficultate haec scribo.
Wie kumpts, das ir so
wenig hapt uß Wirtenberg? etc.
30. iulii.
Saluta fratrem, sororem, nepotes etc.
Tuus ille.
Clarissimo viro d.
Ambrosio Blaurero Lüthmerkae agenti, domino
meo colendissimo et fratri charissimo.
An m.
Ambrosien Blaureren zuͦ Lüthmerken im Durgöw.

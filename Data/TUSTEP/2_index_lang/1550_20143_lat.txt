<nr>[20143]</nr>
<ae>Johannes von Ulm an Bullinger</ae>
Oxford, 21. Juni 1550.
ZÃ¼rich StA, E II
Zur.lett. III, S. 413f.
Ep.Tig. III, S. 273.
Orig. (Aut.)
Viro summa pietate et eruditione praedito d. Heinricho
Bullingero, domino ac
praeceptori suo imprimis observando Iohannes ab Ulm.
Etsi nihil erat omnino, quod scriberem, doctissime mihique
charissime vir, non
potui tamen tabellario cuidam in Helvetiam proficiscenti non
vel inaneis ad te
dare literas potius quam nullas. Sane in rebus meis nihil
est novi; versamur
adhuc in his, ad quae tu me unus omnium semper es
cohortatus, literarum studiis.
De vobis vero, etsi minus quam cupimus, audimus tamen, quae
volumus: tanta vos
Helvetiam pietate atque prudentia ornare ac tueri, quod
nullus hostium
quantumvis acerrimorum ipsam invadere audeat. Hoc ipsum mihi
quam gratum sit,
etiam tacente me satis, puto, intelligis. Equidem (quod unum
absens et possum et
debeo) pro salute vestra vota facio et, ut vos pristina
libertate conservatos
aliquando videam, etiam atque etiam exopto. Religionem in
Anglia receptam
pluribus quam superioribus meis ad te literis describere non
possum; salvo enim
ac integro statu omnia adhuc sunt nec quisquam fidelium vel
retrospicere
cogitat. Hyberniam et Walliam brevi in nostram vel potius,
ut rectius loquar, in
Christi sententiam pedibus manibusque ituras devote
speramus. Scotiam item,
posteaquam penitus devicta fuerit, veram ac salutarem
Christi doctrinam
amplexuram, <gr>skotian de </gr> reiecturam toto animo
confidimus. De quo alias,
ubi quid certius ad te perscribere potero. Petrum Martyrem,
insignem theologum,
in eodem docendi genere versari nec quidquam papistis
concedere scias eundemque
nuper animum suum <gr> peri ths eucaristiaw</gr> apertius
declarasse nec
quidquam vel certe parum, si verba spectem, a vobis
declinasse. <gr>Kraiwjagoi
de</gr> contra; ex illorum enim numero nebulo quidam
insignis pro publica
concione panem substantive corpus Christi esse blatterens
Iohannem
Oecolampadium, virum et pietate et doctrina instructum,
incaesto suo ore
laceravit mendaciisque offudit inquiens tanta ipsum mentis
insania fuisse
obrutum, quod sibi ipsi mortem inferre conatus sit. O
pestiferam, impudentem
atque amarulentam linguam, quae nullis aliis rationibus nisi
offuciis merisque
praestigiis nititur! Sed quid <gr>glaukaw eiw Auhnaw</gr>;
nam et haec domi
nascuntur. Cura, ut valeas; nos enim ita ut cum maxume et
valemus et in studia
nostra incumbimus. Salutem uxori tuae honestissimae et
Gwalthero, viro
doctissimo mihique charissimo, una cum aliis optime de me
meritis ornatissimis
verbis dices. Datum Oxoniae in Anglia triduum ante diem
Iohannis Baptistae.
Tuo nomini studiosissimus Iohannes ab Ulm.
Viro summa pietate et eruditione praedito d. Heinricho
Bullingero, Tigurinorum civium archiepiscopo.

<nr>[25130]</nr>
<ae>Antonio Mario Besozzo an Bullinger</ae>
Chiavenna,  24. August 1555.
Zürich StA, E II 365a, 594. / Orig.(Aut.)

Nobilis Tadeus Dunus, medicus noster Locarnensis et frater
fidelis, qui apud vos nunc agit, per literas petiit, ut
supplicationis tę (clarissime domine mi), quam mihi ad
ecclesiam Locarnensem pręteritis diebus miseras, exemplar
sibi a me hinc Tigurum mitteretur. Ego enim, ut scis negocia
tua mihi tuto commissa fuisse, eas literas tuas, quas tu
mihi credidisti, tibi per nuncium hunc Locarnensem fidelem
fratrem remitto. Tę erit nunc libertatis medico literarum
copiam facere. Cupio tamen humanitati tę consilium meum
apperire, si aliquid adhuc contra evangelii hostes nostri
Locarnenses conarentur tentare: nollem hoc in tempore
immanes hos papistas, qui nec minis neque benignitate
cicurari possunt, irritare, sed potius quamlibet iniuriam,
vim ac contumeliam perpeti ac suffer e, donec misericors
pater coelestis, qui curam nostri peculiarem gerit per illum
delictum, nos a potestate ac illorum crudelitate liberet et
defendat. Prudentia tua, quę hęc omnia longe melius
quam
ipsemet ego cognoscit ac pręvidet, fratribus nostris
Locarnensibus optimum poterit prebere consilium. Illorum
erit tuis parere mandatis.
Ex Italia nihil certum, quod ad te scribam, teneo pręter
obsidionem oppidi, cui nomen est Santya, in quo sunt
circiter quatuor milia Gallorum. Illud oppugnare conatur
Hyspanorum dux cum triginta milibus militum. Mensis nunc
agit cum dimidio, quod oppidum ab hostibus circumdatum est,
et adhuc incertus est exitus belli. Si quid novi acciderit
dignum memorię, a me fideliter scies. Interim vale et
Antonii Marii tui, qui te diligenter amat, ne obliviscaris,
rogo. Clavenę non kalendis septembris 1555.

Humanitatis tę deditissimum mancipium
Antonius Marius Besutius.

Pietate, doctrina, moribus ac virtute clarissimo viro domino
Henrico Bulingero, antistiti Tigurino, domino meo
colendissimo.                       Gen Zürich.


<nr>[26219]</nr>
<ae>Heinrich Bullinger d.J. an Bullinger</ae>
<od>Wittenberg, [... 1556]</od>
<vo>Autograph: Zürich ZB, Ms. F59, 247.
(Siegel...)</vo>
<dr> <dr>
<re> </re>
<tx>Wittenbergae. Obsignatis meis, quas ad te dedi, literis hic
honestus iuvenis Albertus Brinck, natione Gellrus, se m.
Rodolpho Collino comitem itineris futurum mihi significavit ac
obnixe rogavit, ut illum tibi commendarem, quod libenter feci,
non tam propter eruditionem quam etiam vitae integritatem. Ille
enim amans Christi et synceram ac puram evangelii doctrinam
praeferens impuris papistarum dogmatibus ac posthabitis
parentibus, cognatis, amicis patriaque Gellriam ipsam reliquit
ac Wittenbergam se contulit ibique pie et honestae vivens summa
diligentia in literarum studio versatus per dimidum annum. Iam
vero, quia fortassis Helveticae ecclesiae magis illi quam
Saxonicae placent, hinc in Helvetiam statuit proficisci. Ipsum
ergo, iuvenem honestum, pium et doctum commendo tuae humanitati
rogoque, ut illum in omnibus, quibus potes, iuvare velis. Si
vero illi ea in re, quam petit apud vos, prodesse non poteris
propter multitudinem studiososrum, quos alitis, tamen Basileae
aut alibi apud doctos viros illum testimonio tuo aut aliqua
commendatione iuvato. Haec brevibus ad te scribere volui propter
familiaritatem et amicitiam, quae inter nos fuit.
^$Vale nunc in perpetuum, dilectissime pater.
^$Heinrychus Bullingerus, filius tuus dilectus.
<lz>[Adresse ...]: Eximio et praestanti viro domino Heinrycho
Bullingero, antistiti ecclesiae in urbe Tiguro, patri suo
dilecto. Zürych.

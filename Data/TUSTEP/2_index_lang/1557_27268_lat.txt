<nr>[27268]</nr>
<ae>Bullinger an Friedrich von Salis</ae>
ZÃ¼rich, 29. Oktober 1557.
Chur, StA, Ms. B 1818,3.
Graub.
II, 35 R.
<vo>Orig.
(Aut.)
S. D. Rediit Genatius ille tuus in negotiorum meorum undis, ita ut non potuerim copiosius scribere tibi vel cum ipso colloqui.
Excarnificor curis publicis et exhaurior laboribus indesinentibus.
Interim confirmat me dominus.
Mitto 26 conciones nostras in primam Ieremiae orationem et te oro, ut benigne accipias a me munusculum.
Quae habui nova de colloquio Wormatiensi et de aliis rebus intelliges ex literis ad d.
Fabritium scriptis et condona mihi, quod iam aliquoties meis consulens rebus uni
scribo et hunc tecum, quae scripsi, communicare iubeo.
Non sufficio unus tot scribendis literis; amanuensi careo, et si esset ad manum, saepe ita festinandum est, ut nihil istius mihi opera profutura fuisset.
Si tuo commodo fieri posset et citra molestiam et detrimentum post nundinas Martinianas venires ad nos expectatus.
Sed quod tibi visum fuerit, facias.
Filium tuum perinde ac meum habeo.
Vale una cum socero et tota tua familia.
Tiguri 29. octobris 1557.
Bullingerus tuus.
Non ingratam rem mihi feceris, si miseris ad me Conradi illius Mantuani expositionem Apocalypseos.
Et virtute et genere vero nobili viro d.
Friderycho a Salice, domino meo colendissimo et fratri charissimo.

<nr>[33127]</nr>
<ae>Girolamo Zanchi an Bullinger</ae>
<od>Stra√üburg, 7. September 1563</od>
<vo>Standort Ms.?</vo>
<dr>Opp.
Z. VIII, 127. / Druck.
Ep.Calv. 4017 (XX, 144f)</dr>
<re>Regest</re>
<tx>Brevi, ut spero, videbo vos, optime pater Bullingere.
Quid
senatus responderit legato ecclesiae Clavennensis, audies ex
ipso.
Exultant adversarii; tristantur amici.
Ego ago gratias deo
quod tandem me hinc, ubi nihil amplius poteram ecclesiae Christi
prodesse, eripiat, et eo, ubi spero operam et ministerium meum
haud fore infructuosum vocari.
Saltem inde potero causam bonam,
quae oppressa hic fuit annos duos cum dimidio, cum aedificatione
ecclesiae tueri.
Reliqua coram.
Dominus Iesus te diu incolumem
nobis servet.
O miseram Christi ecclesiam quae subinde veteribus
et optimis patribus et doctoribus orbatur, a novis vero imperitis
ac furiosis hominibus invaditur, dilaniatur.
Misereatur deus sui
populi.
Amen.
Quanto dolore conficiar quod in tali statu hanc relinquam
scholam, imo totam civitatem, eversa etiam ecclesia Gallicana,
quae annos circiter triginta puram hic retinuit doctrinam ac
religionem, tu melius potes cogitare quam ego verbis exprimere.
Vale igitur in domino et meo nomine saluta fratres, d.
Iosiam et
reliquos omnes.
Argentinae  7. septemb. 1563.
<lz>[Adresse?]

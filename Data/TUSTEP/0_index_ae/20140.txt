<nr>[20140]</nr>
<ae>Ambrosius Blarer an Bullinger</ae>
(Winterthur), 19. Juni 1550.
Zürich StA, E II 357a, 775. / Orig.(Aut.)
S. D.   Non erat vero, mi venerande doctissimeque
Bullingere, quur hic me
tantopere, ne longius silentium tuum ęgre ferrem,
rogares, qui, quam sanctis
negociis distinearis idque perpetuo, non ignorem,
ęgerrime laturus, si mea
caussa, nisi magnum aliquid acciderit, quisquam alius
christiana tua opera
defraudetur. Nunc magnam tibi gratiam habeo, quod vel sero
responderis,
praecipue vero, quod bonę indolis ac spei adulescentuli
Lazari memorem te fore
promittis, id quod ut faceres, rursus te multis obtestarer,
ni mihi perspectior
esset tua fides tuumque in iuvandis pauperibus studium, quam
ut subinde interum
atque iterum harum rerum admonendus sis. Ego cum aliis
quibusdam bonis viris in
commune conferemus, unde puer tantisper, dum vel in extremam
pauperum
studiosorum sortem admittatur, frugaliter educari possit,
qua in re etiam
Theodorus noster egregie nobis opitulatur, qui aurem quoque
tibi (si ita
oporteat) oblata occasione vellicabit, ut non possim non
bene de Lazaro sperare.
Petrus Schärus affinis ille meus propediem apud nos futurum
se scribit hinc
Tigurum profecturus, ut consolationem aliquam capiat in
nobis per mutuam fidem
suam simul ac nostram, cuius iter bene fortunet angelis
comitibus Christus. Fuit
mecum diebus hisce germanus meus frater, qui quod tu de
rustico tuo a se
discessu scribis, quod ab insalutato abieris, haudquaquam se
animadvertisse
affirmat veritus potius, ne ipse forsitan subrusticum
aliquid et praeter decorum
designarit. Iussit autem te suis verbis reverenter et
officiose salutare ac sanctis tuis commendare precibus.
Es sollend seltzam practica vorhanden sein des Turgöuws
halber; das solle der
konig in kurtzem begeren ze lösen etc.
Der oberst zuͦ Costentz ist aber hinweg postiert. So ist
gewiss, das man zuͦ
Costentz etwa vyl fendle machet, ettlich schwartz und gäle,
ettlich rot und
wysß; hab ich von leuten, die es gesechen haben;  was es
bedeut, das mans an dem ort machet etc.
Man maint noch nitt, das der kaiser personlich den rychstag
verwalten werde, und
schribt man so unglich ouch von Augspurg, das mich nitt
gnuͦg verwunderen und
nichts davon melden mag; main, die gantz wellt seye voller
verräterey.
Es soll der k[aiser] ain grosse practica zu Venedig
angericht haben, deren man
aber by zyt gewar und ettlich darob gefangen worden.
[Allatae] sunt a Iohanne Ulmio ex Anglia literę
charissimae sorori meę
Griessenbergi, quas ille superiore martio scripsit, in
quibus inter cętera
obnixe petit a sorore, ut per me maximis maiores gratias
tibi agendas curet,
quod te authore adeo faventem ac munificum sentiat principem
illum mecęnatem
suum, qui etiam ubi ex tuis ad se, Ulmium, datis literis
intellexisset librum
illum sibi nuncupandum propediem absolutum iri, mox
evangelii nomine 26
coronatos Anglicos mira benignitate numerarit, interim etiam
multo maiora
sperare iubens, unde facile colligas, quid tibi a principali
illa munificentia
expectandum sit. Tu sic habeto me apud te istuc iam, quod
Ulmius tantopere
petiit, bona fide egisse facque factum hoc a me esse
aliquando intelligat.
Castissimam tuam uxorem cum tota domo diligentissime mea
meorumque omnium vice
saluta Christoque nos christiane commenda, quem etiam
communibus ac divino zelo
flagrantibus votis interpellemus pro iam extrema
periclitante ecclesia sua, ut
hanc miseratus clementię suę oculis aspiciat ac mala
ista, quibus magis
atque magis premitur ac tantum non opprimitur, ita ut
nunquam emersura videatur,
propicius et quam primum avertat. Bene vale meque, ut facis,
constanter [ama].  19. iunii.
Tuus Amb[rosius] Bl[aurerus].
Praetantissimo viro d. Heinricho Bullingero, amico ac fratri
suo incomparabili.
Tiguri.

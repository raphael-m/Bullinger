<nr>[27063]</nr>
<ae>Johannes Fabricius an Bullinger</ae>
<od>Chur, 19 u. 26. April 1557</od>
<vo>Autograph: Zürich StA, E II 375, 495.
(Siegel...)</vo>
<dr> <dr>
<re> </re>
<tx>S. Non praetermittere potui, reverende pater, quin breves
saltem ad te literas exararem, cum quod ita offitii mei ratio
postularet, tum quod te scire cupere animadverterem, quo in
statu res nostrae et ecclesiae essent. Et quod ad primum
attinet, ingratus omnino sim futurus, nisi meritorum tuorum in
me magnitudinem benevola saltem commemoratione prosequerer.
Quae enim tua in me beneficia plurima sunt et maxima, nihil
non a me expectare te iubere debuerant, quod ab homine memore
et grato et inprimis tui tuorumque amantissimo proficisci
solitum esset. Nisi meae res eo nunc loco essent, ut praeter
testificationem debitae benevolentiae gratitudinisque
significationem praestare nihildum omnino possim. Efficiam
tamen aliquando, si divina bonitas meos olim conatus
fortunaverit, ut merita tua apud gratum et memorem hominem te
posuisse re ipsa sis deprehensurus.
^$Quod ad meum primum, deinde ecclesiae statum attinet, literis
tuis amantissime nuper ad me scriptis sciscitari a me non
gravaris. Scias ergo me divina sic aspirante gratia secundis
ventis, plenis velis, felicissimo cursu Wallenstadium non
adnavigasse, sed advolasse quasi. Wallenstadii autem pensilis
currus praesto fuit, cui ego coniugem liberosque imposui;
tandem et ipse eum conscendi. Pro reliqua supellectile vectura
et ipsa a magistratu nostro fuit provisa; sumptus tamen ego
feci unus omnes. Incidi in tempus molestum et labore plenum
propter creberrimas conciones, quas tamen ex parte abolutas
esse non mediocriter gaudeo. Nunc primum video, quantum onus
meis humeris sit impositum; vix respirandi aut recolligendi
mei tempus mihi conceditur. Nisi haec vocatio plane esset
divina, quae adeo mihi praeter omnem spem et expectationem
accidit, totus certe prae sollicitudine contabescerem. Orabis
mecum deum, ut ipse mihi vires subministret meque ad tam
arduam functionem uberiore spiritus sui gratia animare et
instruere non dedignetur. Quod mihi omnium molestissime
accidit: est mihi negotium cum homine subdolo et vafro, cuius
ego si tibi velim practicas depingere charta certe me
deficeret. Quod ad rem attinet familiarem: omnia chara sunt et
duplo maioris venduntur quam Tiguri. De statu vero ecclesiae
nihildum tam brevi tempore certi explorare potui. Multae sane
ecclesiae vacant. Sed unius arbitrio omnia aguntur, qui,
quantum ego coniicio, nostros homines aegre ferre potest; er
wurde ee kämifäger anstellen. Indignitas rei multa me scribere
iuberet, nisi mihi temperarem. De episcopo tamen nostro,
quantum ego coniectura assequi possum, omnia mihi proclivia et
facilia polliceor. Hominem quidem nondum conveni; ex eius
congressu quae subodorari potero, ad te statim perscribam.
Audio eum in commentariorum tuorum lectione fuisse aliquando
frequentem. Quod si ita est, ut homines fide digni mihi
affirmant, maiorem in modum a te contendendum putavi, ut
literis tuis familiariter ad hominem scriptis testatum faceres
nos bene de eo sperare rogaresque, ut talem in posterum se
praestaret, qualem boni et pii viri eum se habere exoptant,
nisi hoc argumenti genus in aliud tempus differendum putas.
Haec ad te, reverende pater, festinanter, ut vides, in
occupationum mearum summo concursu subito exaravi, non quod
tibi, viro prudentissimo, consilium dare velim, a quo me
consilium petere omnino par est, sed quod ecclesiae nostrae
statum nonnihil tibi depingerem. Tu, quod e re ecclesiae et
gloriae divinae esse cognoveris, quae tua est pietas, facere
non praetermittes. Convenit me nuper canonicus quidam eius
gregis non infimae notae, homo satis, ut videbatur, civilis,
qui coram Ioanne Pontisella multa mihi fausta precatus sancte
affirmabat se ex animo et syncere loqui (videbat enim me
nonnihil de illius voluntate subdubitare) cupereque modis
omnibus causam evangelii promotam; sperareque brevi utrosque
nos posse coalescere. Quare, ut iam ante scripsi, bona est et
de episcopo et de collegio spes. Qui pessimi sunt, ventres
pigri sunt et qui religionem susque deque habent; ii quoque,
ut cerberus quidam offa in os iniecta, facile placari
poterunt.
^$Pro lebollo tuo gratias tibi habeo magnas lectio eius mihi eo
iucundior est, quod memini me praesente a te audire omnia.
Novi apud nos nihiul est. Omnia sunt pacata et tranquilla.
Orator regius convivia de die celebrat, a quibus tamen me
hactenus consulto abstinui, licet et orator ipse coram et
postmodum per scribam non semel me sollicitarit. Factitare hoc
solet, si quando regis causam proponere instituit, ut
delinitos civium animos in suam sententiam facilius pertrahat.
Nec enim levis subest suspicio, eum novam moliri expeditionem,
et sunt, qui affirment, belli duces iam mandata ab eo
accepisse. Quod autem nihil certi habetur, in causa est, quod
non prius ad plebem haec referre soleat, quam sua negotia
omnia habeat expedita. Wen er das feld wol beritten hat,
bringt er's erst dan für. Plura non addam. Rogo te, reverende
pater, ut pristinam tuam erga me benevolentiam in posterum
quoque conserves. Vale.
^$Ioannes Fabricius, ecclesiae vestrae alumnus, tui
observantissimus.
^$Disen brieff, wolgelerter, günstiger her und gevatter, han
ich vor acht tagen geschriben; hand aber nit botschafft
dozemal gehan. Siderhar bin ich wol ein maal zwey an den
bischoff gestoßen; hat sich fruntlich gegen mir gestelt und
vyl gu^%ts erbotten. Uff den 26. aprilis, datum diß brieffs,
bin ich von des herren Pontisellen wegen vor raat gesyn, han
ernstlich in der sach gehandlet. Unsere herren sind ym all
geneigt; aber diewyl und der gantz Gotzhußpundt einen
schu^%lmeyster wellet, hat herr Philipp, der auch zu^%gegen
gesyn ist, so vyl vermögen, das man den gu^%ten herren
Pontisellam wyter uffzogen, und wil man erst noch pfingsten
den handel lassen an die comissarios (deren 4 sind vom
Gottshußpundt geordnet) langen. Der gu^%t her Pontisel hat
nützit, mag sich nit lenger enthalten. Ich hat unsere herren
bätten, sy wöltind angends darin handlen und an die
comissarien schryben für den her Pontisellam. Das hettind si
gern gethon; aber her Philipp hat's glat nit wöllen und das
alles erwert. Dan er weyß wol, das hyezwüschen her Pontisella
armu^%t halb genötiget wirt, sich anderswo ze fürsechen. Der
her Philip hat in mynem bysyn vor unseren herren den herren
Pontisellen gar understanden ze verunglympfen; quam multa in
bonum virum, sed immerito confinxerit, alias dicam. In summa:
unsere herren woltend herren Pontisellen gern helfen; aber sy
mögend vor des herren Philippen pratick nit ze fächten kommen.
Haec summa est. Darumb ist des Pontisellen halb kein hoffnung.
Her Philipp hat vor unseren herren anzogen, wie ir, her
gevatter, yme habind des schu^%lmeysters halb, so von Ynßbruck
solt gaan Chur kommen syn, vast gratuliert und glück
gewünschet etc. Ich han, als vyl ich können, üweren willen
gegen dem her Pontisellen mynen gnädigen herren zu^%m theyl ze
verstaan geben. Darumb myn underthenig bitt an üch, ir wöllind
üch so vyl bemüyen und an den h. Ambrosij burgermeyster ein
kurtze missive des Pontisellen halb schryben. Achten, wen er
sich wölte darhinderlegen, Philippus müste abstaan. Glaubend
mir, her gevatter, es geschicht dem frommen Pontisellae gar
ungüttlich und wirt ym von dem h. Philippen [vyl] ufftrochen
und zu^%gelegt, das sich mit der waarheyt nimmer meer erfindet.
Es ist myn undertheniger bitt an üch, günstiger her und
gevatter, ir wöllind nütt an mich zürnen, das ich also
ungerymter wyse zu^% üch schryben. Waarlich die groß unbil hat
mich dermaßen entrüstet, das ich schyer weder latyn naach
tütsch schryben kan. Sind gott befolchen.
^$26. aprilis.
^$Consulis Ambrosii animus a Pontisella nonnihil fuit
alienatus. Cum ergo ad eum scribes, ita temperabis stylum, ne
resciscat id meo fieri instinctu; sic enim de tua erga
Pontisellam voluntate minus dubitabit et in tui gratiam in
ipsam rem diligentius incumbet.
^$Literas has quasi apertas a d. Philippo accepi, quare ad te,
sicut mihi sunt traditae, mitto.
<lz>[Adresse ...]: Clarissimo viro eruditione et pietate
praestanti d. Heinrycho Bullingero, ecclesiae Tigurinae
fidelissimo antistiti, domino et mecoenati suo plurimum
colendo. Zürich. M. Heinrich Bullinger.

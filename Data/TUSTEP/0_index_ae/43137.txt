<nr>[43137]</nr>
<ae>Johannes Hug an Bullinger.</ae>
Glarus, 27. November 1573.
Zürich StA, E II 378, 1912. / Orig. (Aut.)
S.  Accepi, reverende domine compater, literas tuas et tibi
gratias ingentes
ago, quod nobis haec, quae Heidelberga ad te scripta sunt,
communicasti.
Pergrata illa nobis fuerunt; utinam mox percipiamus haec
etiam per alios fide
dignos confirmari. Allata sunt domino Frid[erycho] Hessio ex
Italia
literae, quas ego ut d. Conradus Beldius eam in Germanicam
linguam transtulit,
ocissime transcripsi tibique hic mitto, ut si forte ista a
nemine percepisses
prius, hic obiter hanc contra Turcam victoriam cognosceres.
Salutem tibi tuisque dicunt d. amannus Schuͦlerus, d.
quaestor, Beldii et scriba
Elmerus, quibus tuas literas etiam exhibui. Agunt et illi
tibi gratias ingentes.
Salvum te quoque cupit uxor mea cum tota domo.
Raptim.  Claronae  27. novembris anno 1573.
I[oannes] Hugo, compater tuus.
Heri post meridiem ex vivis excessit d. Franciscus Madius,
praefectus, qui apud
nos summae authoritatis et acerrimus evangelicae veritatis
hostis extitit et in
proximis discordiis Glaronensibus una cum Scudis Quinque
Pagos Helvetiorum
contra Christi fideles vehementer concitavit.
Dem frommen, erwirdigen, wolgelerten herren m. Heinrychen
Bullingern, pfarrern
zuͦm Großen Münster zuͦ Zürich, minem getrüwen, lieben
herren und gfatteren.
Zürich.

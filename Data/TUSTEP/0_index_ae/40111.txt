<nr>[40111]</nr>
<ae>Tobias Egli an Bullinger.</ae>
Chur, 19. Dezember 1570.
Zürich StA, E II 376, 184.
Gr. III, S. 232f. [R].
Er hat Bullingers Briefe, wenn auch etwas verspätet,
erhalten.
"Gratulatus sum hoc novum sacerdotium d. Campello tuo
nomine, qui nuper per dominorum vocationem attractus
specimen exhibuit sui muneris. Ingentes humanitati tuae
gratias agit salutemque omnibus numeris absolutam tibi
imprecatur. Solus autem advenit, quod uxor partui sit
vicina, quam post puerperium, si dominus nobis arriserit,
demum una cum liberis et suppellectili adducet. Placuit
prima ipsius concio paucis multisque ludibrio habetur, non
quod in hac arte sit rudis, impolitus et infoelix, sed quod
Ganthneriani indefesse cogitent de vindicta et doctis (licet
delicatioribus nihil sapiat) concionibus abutantur ad
explendos invidiae suae stimulos et rancores. Et quidem
facile mihi persuadeo plures ex eo numero, qui anabaptistas
impune ferendos clamitaret, esse, qui simplicium animis sese
mirifice insinuantes vociferentur: 'Videtisne, quam
dispar et iniqua haec sit mutatio?' etc etc.  Nisi deus
singulariter bonorum animos corroboret artesque clandestinas
malevolorum retundat, nescio, quid tandem futurum post haec
omnia siet. Ego quidem non mei gratia, sed potius ecclesiae
optarem virum istum haerere posse. Sed si considero, quam
tenuiter a nonnullis exceptus et salutatus sit, animi
excrucior."     -      In Italien haben sich heftige
Erdbeben ereignet. "Deiectae sunt in urbe Ferrariensi
plaeraeque arces, turres, monumenta, propugnacula,
monasteria et lustra monialium. Terra dehiscere videtur
multis et aedificiis et hominibus; homines circiter mille ex
ruina et casibus murorum et aedificiorum sunt contriti. Dux
ipse Ferrariensis urbem reliquit et in apertis campis sub
tentoriis agit subque dio procul ab omnibus aedificiis,
quorum casum metuit etc. Increbuit noctu 16. praeteriti
mensis et diu duravit; aliqui in 22. usque diem, alii aliter
loquuntur et scribunt."  Campell berichtet, ein reicher
Kaufmann, der von der Inquisition Verfolgten viel Gutes tat,
sei angezeigt und vom Herzog verhaftet und seines Vermögens
beraubt worden; in der folgenden Nacht habe sich das
Erdbeben ereignet, worauf der Herzog den Mann entliess und
ihm alles wieder erstattete.     -       "Spargitur apud nos
14 ex Helvetiis capitaneos Venetias petiisse; Hispanorum
circiter 400 in confinibus Vallis Telinae asservari;
Hispanum (quod merus sine dubio praetextus erit) a Venetiis
petere aliquot urbes, quas nisi sponte concesserint, vi sit
expugnaturus. Metuo autem, ne monstra iampridem fota per
pfaffos, episcopum et cardinalem Borromaeum tandem sint
palam futura. Insidiabuntur nimirum Valli Telinae, sed meo
quidem iudicio religionis maxime odio adducti, ut
sessionibus et decretis Tridentinis alia via, siquidem hac
in Galliis non successerit, tandem aliquem effectum
dent."
Curiae, 1570, 19. decembris.

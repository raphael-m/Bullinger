<nr>[27207]</nr>
<ae>Johannes Ehinger an Bullinger</ae>
<od>
Augsburg, 15. September 1557.
<vo>Zürich StA, E II 345, 437b.
Orig.
(Aut.)
Gratiam et pacem per Iesum Christum redemptorem nostrum.
Reverende vir et patrone colende.
Obtulit mihi binas abs te literas charissimus noster Christophorus, filius tuus, una cum libello ab Adamo Christiano, viro pio et docto, ad principes electores et status imperii hoc anno edito, quo animum meum hoc temporis intervallo vix potui exaturare.
Percurri enim omnia verius quam legi et nonnulla, que volui cum aliis conferre, excerpsi, quamobrem de hoc libello meam sententiam hac vice tibi scribere
non valeo; qui enim tam imparatus ad tantam caussam accederem, diceres me ceca quadam cupiditate precipitem ferri non moveri ratione aut studio pietatis.
Caussa iracundis convitiis coepta est, clamoribus ac furoribus agitur ac defenditur a plerisque.
Vereor, ne olim tragicum sortiatur finem;  res enim utrinque longe miserrima ac talis est, quam noctes atque dies defleamus.
Nam ex illa longa ac nocentissima controversia grandescit inter partes odium peius Vatiniano adeo, ut ex utraque parte
iracundi quidam convitiatores potius quam concionatores deletos cupiant omnes, quotquot sue parti non accesserint.
Hac via olim apostoli non plantaverunt evangelium, his modis non fundaverunt ecclesiam.
Sed diabolus hanc unicam repperit viam supprimendi evangelii Christi et persequendi fratres, ut alter alterum accuset et clamet: Hic Lutheranus est, hic Zwinglianus est, hic anabaptista est, hic schwermerus est, non quod sit, sed quod, ut sit, cupiant pessimi quidam calumniatores.
hec autem, mi
Bullingere non scribo tibi, quod in te (quantum ad genuinam tuam probitatem et modestiam attinet) aliquid huiusmodi desiderem, sed quod doleat christiane religionis calamitas.
Iesus Christus dominus noster succurrat laboranti christianismo, ruenti mole sua, ni adsit unicus Atlas, filius dei.
Ceterum ago et habeo tibi gratias ingentes de libro isto.
Fecisti profecto rem gratam et perpetuo deserviendam; est enim aliquis usus huius libri et certe non exiguus.
De filio tuo non est quod sollicitus sis.
Obtuli sibi meam operam; deinde patent sibi edes, quandocun(que) lubet.
Non deero sibi, modo lubeat, qui quid velis.
De novitatibus multi multa nugantur.
Es ist einer die tag kommen von Bern, der sagt, wie das geschuz auff dem marckt stand und yedermann gerist; doch soll der konig inen
geschriben haben, sie sollen noch auff weyttern bescheid warten.
Das wissend ir bas, dan ich euch schreyben kan.
Der bapst begert der stang sagt man; den der duca de Alba hat, glaub ich, ein son; den wolt er gern zu einem bischoff machen, da er hunderttausend cronen einkomes hat.
Das schwert sticht den bapst nit so.
Wellen etlich sagen, man mach volk in Hessen, in der Pfaltz und Wirtenberg; aber ich halt noch nicht darvon, glaub aber wol, das die fürsten hie gemelt in gefar standen; dan etlich
send, welche die Pfaltz gern hetten.
So het der konig das land zuͦ  Wirtenberg gern.
Wan man nur mit euch und dem konig von Franckenreich gerecht were, so wurden mir frembd hend im har haben.
Derauff wartet das colloquium zu Wurmbs.
Aber got der almechtig weyst im wol recht zu thon; der kan der menschen fürnemen brechen und alles zu wasser machen.
Vale.
Dominus te servet.
Domino Bibliandro, Gvalthero et omnibus bonis dicito ex me salutem.
Raptim Auguste 15. septembris anno 1557.
(a.R.: "Ex animo iubent te vicissim salvere fratres mei Heldius et Mecardus.")
T[uae] h[umanitatis] Ioannes Ehingerus.
(Adr.
auf d.
Rückseite angefangen, aber ausgewischt:)
Multa pietate, eximia doctrina et syncera ......

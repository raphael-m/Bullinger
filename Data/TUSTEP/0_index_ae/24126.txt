<nr>[24126]</nr>
<ae>Sebastien de l'Aubespine an Bullinger</ae>
Solothurn, 29. Mai (1554).
Zürich StA, E II 359, 2918.
Orig. (Aut.  ...... ).
Salve, mi d. Bul[lingere].  Scio te a magistratu tuo
audivisse et intellexisse, que nuper scripsi. Hoc me a
scribendo retardavit; nihil enim istis poteram addere. Iam
autem addo regem Anglie, amicum et affinem nostrum cum
maximo totius Gallie dolore ad mortem usque egrotasse a
quindecim diebus et pro mortuo per duos dies iacuisse.
Interea Cesar cum suis practicis misit, qui filias duas
heredes regni post mortem fratris interciperent arte vel vi,
si aliter fieri non posset, ut unam filio, principi scilicet
Hispanie daret in matrimonium et sic regnum obtineret. Ecce
ex dei voluntate hic ex inopinato, ope etiam medicorum,
inter quos summus est Gallus, reiecit per os infinitum
toxicum et iam incipit, imo bene habet, nec desunt, qui
affirment ope et auxilio Caesaris talia perpetrata. Deus det
illi meliorem mentem et tibi salutem; nihil enim praeterea
habeo, nisi quod Vergerii hodie literas ex Schaffusia
accepi, et scribit se in ducatum Wirttembergensem
properare,* (*a.R.: Anhaltspunkt für die Datierung.) quod
mihi est gratum. Cupio maxime, ut proximo convente Baddensi
tuus magistratus secundum tenorem tractatuum pacis non
recipiat hostem ducem Florentinum vel saltem legatum, qui a
Caesare, papa et aliis eiusmodi hominibus immittitur, ut
nostram concordiam et amicitiam per practiquas interturbet.
Vale, optime et unice. Datum in Soluturo  29. maii.* (*a.R.:
23?  27)
Tuus semper Bassef[ontaneus].
Non est credibile, quomodo seviat ille marquio in omes
absque discrimine, omnium hostis, et crede mihi, iam factus
est potens; nam fere viginti millia bonorum militum habet et
tria equitum et quia miles sub eo inpune grassatur,
unusquisque militatum ad eum sed recipit spe rapinę. Non
est eius scopus, ut diu hereat prope Nurenbergam, ubi nunc
est; sed sentimus et scimus illum vocari alio a Caesare, ut
nuper tuis scripsi.
Clarissimo et optimo viro d. Bullingero.
                    Tiguri.

<nr>[42204]</nr>
<ae>Johann Konrad Ulmer an Bullinger.</ae>
(Schaffhausen), 10. Dezember 1572.
Zürich StA, E II 377, 2527. / Orig.(Aut.)
S. D.   Ab humanitate tua veneranda, clarissime vir et pater
in Christo summe
colende, ternas intra octiduum fere literas accepi; binae
priores simul ad me
ultima novembris allatae sunt, alterae Latine, alterae
Germanice scriptae. Quae
vero in Germanicis, ut d.d. consulibus communicarem,
mandabas, statim absque
mora communicavi, qui tibi reverenter gratias agunt. Quae de
nephariis
adversariorum contra nos conspirationibus senatus noster a
vestro accepit, legi
videoque dominum sedulo adhuc inter nos vigilare, quantumvis
nos torpeamus. De
confoderatione cum imperatore et aliis imperii statibus
accepi sententiam tuam,
quae cum mea per omnia congruit, et quae prudens ille et
magni in imperio
nominis amicus tuus monet, ea ex ipsissimo meo pectore
scribit. Non interim
neque nos a christianis principibus deserimur nec ipsi
deserimus illos, si res
et necessitas ita postulet, etiamsi publicum inter nos
foedus non feriatur.
"Etenim si christiana et syncera inter nos concordia et
caritas vigeret,
nequaquam malefidis istis confoederationibus opus haberemus,
sed in necessitate
ultro nos mutuum iuvaremus."          Quid stella illa, quae
me mirifice
afficit, portendat, tempus docebit. D. doctor Burgoverus non
iudicat neque
cometam esse neque in cometarum regione, sed supra lunae
orbem in ipso aetere
consistere<f1>Dazu: Zürich StA, E II 441, 6-8; Zürich ZB, Ms B 13, 161r.-162v.<fe>, de quo tamen adhuc haesito. Iustis instrumentis
destituimur; attamen
locum illius post sellam Cassiopeae et vel in ipso arctico
circulo vel ab eodem
non procul esse et in ipso Tauro, cui et nostr   subiacet
Helvetia,
deprehendimus et cernimus. Constituit autem, quod miror,
iustam crucis formam
cum tribus aliis in configuratione Cassiopeae stellis,
quarum una est in
sinistro illius cubito, altera in genu, tertia in ipsa
sella; Perseus vero sua
manu quasi manubrium crucis apprehendens ipsam sublimem
gestare videtur. In
circumvolutione crucis stella illa nova semper ad poli
altitudinem respicit ut
caput Christi in cruce exaltatum, duae laterales stellae
utranque manum extensam
et infima seu remotior a polo conunctionem pedum designare
videatur. Qua figura
alii forte iudicabunt Christum in suis membris crucifixum
esse aut etiam paulo
post amplius crucifigendum fore, alii, qui stellae aspectus
amabilis et crucis
figura victoriosa existat, interpretabuntur forte Christum
ulturum bestiae
Romanae caedem per quendam Persea; erunt forte, qui dicent
hanc constellationem
esse illud filii hominis signum in coelo de quo Christus
vaticinetur Matth. 24.
Quicquid sit, nemo hominum attonitus ut reliquos cometas et
cum formidine, sed
potius singulari delectatione aspicit, ut omnes non
maleficam, sed beneficam
fore, ut astrologi loquuntur, sperent. Non certe trahitur ut
reliqui cometae a
maleficis Marte et Saturno, sed meo iudicio a vicino Iove,
mane suaviter
orientem Luciferum atque ipsum etiam solem aspiciens, imo
quasi Lucifero et soli
obviam veniens. Quare utinam, quod tua humanitas exoptat,
ipsum iustitiae solum
glorioso suo adventu nobis secum adducat aut saltem heroem
aliquem exuscitet
spirituque sapientiae et fortitudinis induat, per quem
dominos blasphemos et
sanguinarios antichristi satellites compescat et conterat.
Sed haec loquacius et
ociosius forte, quam decebat. Venio igitur ad tertiam
epistolam, in qua
consulis, ut epistolam illam antichristi spiritu scriptam in
Germanicam linguam
aspersis brevibus scholiis conversam imprimi curem<f1>Rapsaces Hohnsprechen und Sennacheribs Schmähschrift..., [Basel] 1573. (1 Ex. in Simler-Slg.).<fe>. Hoc
equidem pro virili iam
effecissem, si epistola tua maturius ad me lata fuisset;
faciam autem deo
volente, ut brevi exemplum eius scripti habeas, ut videlicet
tua censura emendatum imprimatur et publicetur.
Dominus Iesus tuam humanitatem nobis incolumem ad
consolationem et
confirmationem ecclesiae suae ut benigne conservet, toto
omnes pectore precamur.
Resalutant tuam humanitatem omnes fratres reverenter cum
caeteris amicis
omnibus. Salutamus et fratres omnes, qui vobiscum sunt.
Vale. Datum festinanter ipso solstitii die, quae est 10.
decembris, anno 1572.
Tuae humanitatis studiosissimus Iohannes Conradus Ulmerus.
Clarissimo viro atque eximio Iesu Christi servo d. Henrico
Bullingero seniori,
ecclesiae Tigurinae antistiti fidelissimo, domino et patri
suo in Christo summe colendo.
Dem hochgelerten herren Heynrych Bullingern zu Zürich, dem
elteren etc.
Darunter v. Bull.s Hd.: "Expositio stellae, quae apparuit
mensibus novembri et
decembri 1572."

<nr>[30115]</nr>
<ae>[Christoph Mont an Bullinger.]</ae>
<od>
Straßburg, (Juni/ Juli 1560.)
<vo>Zürich StA, E II 357a, 849 / Orig.
(Aut.)
Nuper unas ex Anglia literas recepi datas ad dominum Gesnerum, quas ut tradas rogo.
Bellum inter Angliam et Galliam gliscit; nam Anglię regina Scotos vicinos et coniunctos propter religionem susceptam a Gallo oppugnatos indefensos relinquere non vult.
Nam sub prętextu religionis bellum ceptum a Gallo in totius insulę suppressionem directum est.
Hispaniarum quoque rex sub hiis spetiosis titulis, nempe hęreseos et rebellionis in armorum societatem adducitur immemor antiquissimorum
fęderum et sępius acceptorum benefitiorum a priscis et nostri ęvi Anglię regibus.
Germanos  veros et memores sui officii spes est non militaturos in hoc nefando bello Gallo.
Si Helvetii quoque detrectarent impia arma induere et gladios in innoxios stringere, nihil regem pręclari perfecturum verismile esset.
Regina et terra et mari suas copias admovit ad Scotiam, et nisi Gallię rex ęquissimas conditiones et accipiat et det, regina Scotię libertatem armis asserere annitetur.
De
reginę connubio nihildum accepi; maior natu Suetię regis in Angliam adventurus dicitur.
Orator Cesaris ibidem quoque hęret; verum an exorator [fu]turus sit, plęrique dubitant.
Fertur reginam inter horrida Martis arma tristes hymenęos facere nolle, ne liberatori magis necessitate coacta nupsisse quam delecto coniugi dicatur.
Religio in Anglia fęlices successus habet, qui ut quotidie magis fęlices sint, deus implorandus est.
Quęso, ut me commendes d.
Martyri.
Bene valeas.
Argentinę.
[Adresse fehlt.]
Fragment von Monts Hand.
Datum: Vgl.: Mont an HB, 20. Feb.
und 13. Juli 1560.
                      HB an Fabricius  12. und 19. Juli 1560.

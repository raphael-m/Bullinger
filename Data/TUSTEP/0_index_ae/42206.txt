<nr>[42206]</nr>
<ae>Johannes Haller an Bullinger.</ae>
Bern, 14. Dezember 1572.
Zürich StA, E II 370a, 472. / Orig.(Aut.)
S.  Scripsi ad te nudiustertius, reverende pater, per
Ricaudum Lugdunensem, et
in illis literis includere volebam eas, quę ex Geneva ad
nos erant scripta de
Ricaudica illa legatione. Sed cum iam tantum non literas
occlusissem, intellexi
ex Ricaudo eadem ad vos quoque scribi; ideo nostras illas ex
literis meis exemi
et mecum retinui.     Porro heri tuae nobis redditae sunt,
quibus adiunctae
erant etiam alię ad d. Steigerum cum quibusdam
novitatibus, quae pares fere
apud nos etiam habentur. Ad has nihil nunc respondere
possum, nisi quod tibi
scriptum Carpenterii mitto et rogo, ut, cum primum illud
legeris, ad me
remittas; nam exemplar non est meum. Expectamus interea
exitum comitiorum.
Bene vale. salutant te nostri omnes, nominatim vero
Steigerus, Hagenbergius,
Manuel etc.  Mülinensis et Gravenrietus sunt Badenae.
Bernae  14. decembris 1572.
I[ohannes] Hall[erus] tuus.
Clarissimo viro domino Heinrycho Bullingero seniori, domino
meo honorando et compatri charissimo.
M. Heinrych Bullingern zuͦ Zürich.

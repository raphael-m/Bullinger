<nr>[29170]</nr>
<ae>Simon Sulzer an Bullinger</ae>
<od>
Basel, 20. Oktober 1559.
<vo>ZÃ¼rich StA, E II 336a, 401 (neu: ...) 461r.
/ Orig.
(Aut.)
S. Veniunt ad te hi duo praesentium latores, homines solertissimi et pii, ex quibus multa cognosces, neque est, ut commendem eos tibi, qui tua sponte soles eruditos complecti humaniter.
Ex Galiis fausti nihil accipimus, quod gubernatores regni attinet, quorum alii sunt sanguinarii persecutores alii lenti et his ipis pro suo arbitratu captivi.
Ceterum quod ecclesias spectat, opus dei potens est, et crescit mirandis illa auctibus et sanguine martyrum rigata profert illustres fructus.
Quid Berna
sit responsura Allobrogo ad sua postulata, mox cognoscemus ex Neocomo, ubi dies ad calendas novembris constituta est deliberationi.
Artibus agitur, quae facile dissiparentur, si esset fides penes eos, penes quos esse summa deberet.
^$Scoti transegisse cum Gallis dicuntur, sed ea conditione, ut consueta iura libertasque salva maneant, deinde ut vicerex nonnisi Scotus natione regno praeficiatur, postremo ut comes de Aran iunior, hactenus captivus, liber emittatur.
Non desunt, qui in hoc etiam
esse Scotos affirment, ut regina vidua viro nubat, cuius auspiciis res Scotica restauretur.
Trevirenses tumultuantur seditione, quod non exigua pars populi liberam ecclesiam flagitet; de eventu boni sunt valde solliciti, et par est nos orationibus iuvare piorum studium et voluntatem.
Aquisgranenses idem moliuntur, sed frustra, quia refragatur Caesar et nihil favoris, nedum patrocinii praestat dux Iuliacensis.
Ex Roma nihil iam diu accipimus; si quid tu habes, communica.
Bene vale.
Basileae 20. octobris anno 1559.
                                                          T[uus] Sulcerus.
Clarissimo viro d.
Heinricho Bullingero, domino colendissimo et charissimo fratri suo.

<nr>[27169]</nr>
<ae>Johannes Oporin an Bullinger</ae>
<od>
Basel, 18. August 1557.
ZÃ¼rich ZB, Ms F 62, 428.
S. Dominum Hubertum Languetum, virum et pium et eruditum, tibi, mi d.
Bullingere, etiam atque etiam commendo.
Is est, a quo literas has accipies, cuius si experimentum accipere et pietatis et eruditionis volueris, non pigebit, spero, aliquantulum temporis ei impendere.
Annis aliquot familiarissime cum d.
Philippo Melanchthone versatus est, cui etiam intime charus est et rerum ipsius etiam secretissimarum conscius.
Quaeso te, mi d.
Bullingere, da operam, ut intelligat meam hancce
commendatiunculam aliquid habuisse apud te ponderis.
Bene vale.
Basileae 18. augusti 1557. Subito, proinde ignosce.
Ioan[nes] Oporinus tuus.
Quaeso, commenda eum etiam d.
Theodoro, P. Martyri, Gvalthero, Gesnero etc.
Domino Henrico Bullingero, Tigurinae ecclesie pastori fidelissimo, domino et amico suo plurimum colendo.
^$Tiguri.

<nr>[19175]</nr>
<ae>Michael Maler an Bullinger</ae>
<od>[Basel], 15. Juli 1549</od>
<vo>Autograph: Zürich ZB, Ms F 62,365.
(Siegel...)</vo>
<dr> </dr>
<re> </re>
<tx>S. Si vales bene est; ego valeo. Vir optime, doctissime,
scripsisti ad me superioribus diebus; quam epistolam ut legi,
tuae erga me benevolentię significatio requirebat, ut
rescriberem. Verum cum ita inter nos sit constituta lex, ut, si
non frequentius literis colloquamur, id ab alterutro tamen in
partem iniquiorem non esse accipiendum, sed potius
occupationibus id omne esse tribuendum, quod ius cum ita a te
sit constitutum, uterque eo censebimur. Cui tamen (quod ad me)
accedit, quod rerum nihil erat, quas dignas iudicarem, de quibus
aliquid ad te darem. Quod autem iam scribo, eam ob caussam
facio, ut intelligas me plurimum te amare et virum hunc dominum
Vitum N., hominem mea sententia bonum et doctum, exulantem
propter Christum servatorem, tuae commendarem humanitati.
Intelliges autem rem omnem ex ipso, quem accipies ita, ut inter
fratres domini consuetum est. nihil est alias, de quo tibi
amplius scribam. Si quid tu habueris scitu dignum, ad me, si
voles et otium sit, scribas.
^$Vale et domino Christo, <gr.> principem meum iam trimestri fere
tempore absentem et me tui studiosissimum precibus tuis
commenda. Domino Gualthero salutem ex me dicas. Vale.
^$Exarata 15. iulii anno etc. 49.
^$Tuus Michael Malerius doctor etc.
<lz>[Adresse ...]:Viro optimo doctissimo domino Henricho
Bullingero, ecclesiae Tigurinae doctori fidelissimo, domino suo
observando. Zürich.

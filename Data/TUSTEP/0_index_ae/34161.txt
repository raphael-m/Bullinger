<nr>[34161]</nr>
<ae>Johannes Fabricius an Bullinger</ae>
Chur, 20. November 1564.
Zürich StA, E II 377, 2410. / Orig.
(Aut.)
Gr.
II, ...
S. Quatuordecim iam dies sunt, reverende in Christo pater, quod ad tuas voluntatis et paternae benevolentiae plenas prolixe respondi, et puto redditas.
Summa
fuit me moerori tuo saepe cogitasse aliquam medicinam verbis afferre, sed reverentia erga te mea adhuc impeditum, ne quid tale facere auderem, quod de tua
fortitudine et constantia, quae ab omnibus vestris mirum in modum praedicatur, diffidere quasi viderer, si quid tale tentarem.
Ante octo dies etiam ad d.
Lavaterum scripsi.
Interim nec a meis nec tuis quicquam literarum accipio et dubito valde, quo loco res meorum sint, an salva omnia; silentium certe tam
diuturnum mihi suspectum est.
Sed ego vos vestraque omnia precibus meis deo commendo, plura non possum.
Is pater noster est; itaque de nobis nonnisi paterne
statuat, necesse est.
 Hic plane nihil novi; mercatus parvus, ex Valletelina nemo adfuit.
Legatus reipublicae unam pensionem solvit; nihildum actum;
expectatur, quid apud Helvetios fiat.
Ego sperabam nostris perusaderi posse, ut ipsi separatim ab Helvetiis cum Gallo transigerent; sed legatus contrarium
urget;
sed, quid futurum sit, nescio, nisi quod plerique spectent, quid Helvetii facturi sint.
Mitto literas d.
Friderici, ut intelligas amicorum pro te
sollicitudinem.*  (* Dazu a.R.: "Non est, quod remittas.")
Vale, reverende in Christo pater.
Dominum rogo, ut, quod reliquum est familię tuae, clementer conservet.
Salutem ex me dicito d.
Lavatero et reliquis tuis
omnibus.
Curię  20. novembris anno 1564.
Tuus Fabricius.
Amplissimo viro d.
Heinrycho Bullingero, domino suo et in Christo patri multum reverendo.
 Tiguri.

<nr>[23142]</nr>
<ae>John Burcher an Bullinger</ae>
Straßburg, 16. August 1553.
Zürich StA, E II 345, 389. / Orig.(Aut.)
Zur.lett. III,  S. 684f.
Ep.Tig. III,  S. 443f.
Argentinae,  16. augusti  1553.
S.P.  Quae scripsi in prioribus iis literis, Bullingere
colende, in dies confirmantur et scriptis optimorum virorum
augentur. Hor[r]enda portendaque aluit monstrum illud verius
quam homo, dux Northumbriae: regem optimum nostrum scribit
quidem fide dignus indignissime sublatum veneno. Priusquam
mortuus est, deciderunt ungues et capillitium, adeo ut plane
omnem amiserat formam ali[o]qui formosissimus. Puduit
autores venefitii corpus defuncti regis spectandum in
exequiis populo (ut moris est) praeponere; proinde in
vivario suo palatio adiu[n]cto clam sepelierunt et iuvenem
non adeo ei dissimilem, quem interfecerant ferro, eius loco
spectandum posuerunt. Haec co[n]fessus* (*a.R.:confessuus)
est unus ex ducis Northumbriae filiis. Dux cum quinque
filiis ac nobilibus fere viginti captus est, inter quos et
dominus Chekus, dominus doctor Coxeus et episcopus
Londoniensis cum aliis tibi neque nomine neque fama notis.
Hos consentiisse[?!] creditur atque patrocinas[s]e, ut Iohanna,
uxor filii ducis, declarata foret regina; quodsi verum
fuerit, actum est de illis.
Rex Galliae scripsit ad civitatem Calais* (*a.R.:Calleß) et
Guines*(*a.R.:Guynes), ut cives discederent sedibus sibique
civitatem et castrum Guines* (*a.R.:Guynes)
vacuum relinquerent; id sibi promissum fuisse a consiliariis
Angliae. Dux una cum secum captivis arbitrantur huius
facinoris rei. In Anglia colligitur miles ad civitatem et
territorium muniendum. Vereor, ne Helvetii vestri in nostros
fuerint* (*a.R.: fuerant) collecti.
Vides, Bullingere amicissime, quam privatus sis omni
expectatione tua de Anglia nostra; proinde vide, quid
statuendum de filio. Meae aedes ei patent, nec deerit
auxilium. Bene vale et diligenter, obsecro, salutes doctos
omnes, gratiasque vobis omnibus habeo ingentes pro
humani[ta]te mihi ostensa.
Tuus Burcherus.
Dem ffurnemmen, wysen hern Heynrych Bullynger, mynem
günstigen hern praedycanten.
                                  Zurich.

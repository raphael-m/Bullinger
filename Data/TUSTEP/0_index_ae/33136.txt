<nr>[33136]</nr>
<ae>Hans im Thurn an Bullinger</ae>
Schaffhausen, 28. September 1563.
Zürich StA, E II 377, 2388. / Orig.
(Aut.)
Min willig diennst zuvor.
Ersamer, wolgelerter, insonnders lieber
herr.
Ewer schriben an minen schweher j[unker] Benedict Stocker [Stokar, Stockar]
gethon, betreffent einen welschen stipendiaten unnd deselben
zeergellt, hatt min schwiger in abwesen gedachtz mines schwehers
ennpfangen unnd erprochen unnd mir daruff volgennde meynung euch*
(*eich?) zu zeschriben befolhen, nammlichen das glichwol luth
ewers schribens min schweher jezunder ein zeit lanng in
Frannchreich gesin, aber nit könden erfaren, wo oder welchen
ennden der Coignet sich diser zeit enthalte.
Sie mag auch nit
wißen, ob er Coignet minem schweher etwas von diser sach
geschriben oder nit.
Aber jedoch will sie ewer schriben minem
schweher, so er heimb konnpt, geben oder inne daselbig (wil man
it wißen mag, wann er heim kompt) diß tagen zuͦschicken.
Guͦter
hoffnung, ir werden guͦten bescheid und gelt bi im finnden etc.
Welchs sie üch zuͦ yeziger antwurt frünntlichen nit verhalten
sollen.
Euch ze dienen hand ir mich willig.
Datum Schofhusen den  28. septembris anno 1563.
                           E[wer] w[illiger] Hans im Thurn zuͦ
Schofhusen.
Dem ersammen wolgelerten herr Heinrichen Bullingern, meister der
fryen künsten und predicanten zuͦ Zürich, meinem lieben herren.
Zürich.

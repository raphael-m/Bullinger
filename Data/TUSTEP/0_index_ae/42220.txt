<nr>[42220]</nr>
<ae>Bullinger im Namen der Pfarrer und Lehrer von Zürich an Johannes Haller</ae>
<od>Zürich, 9. März 1572</od>
<vo>Original von unbekannter Hand: Zürich StA, E II 381, 1329^&x Simler: Ms S ....^&x{</vo>
<dr>Ungedruckt</dr>
<re> </re>
<tx>Pietate et eruditione praestantissimo viro d. Ioanni Hallero, fideli Bernen[sium/sis] ecclesiae ministro, domino honorando et fratri charissimo.
^$S[alutem] d[ico].
^$Mittimus ad te, honorande domine et frater charissime, fasciculum hunc continentem epistolas, quarum catalogum mox
subiiciemus<fx>^#/+In der Vorlage^#/- subiicemus.<fe>. In hunc autem finem mittimus, ut tu tuique, imo nostri quoque fratres et
symmystae<fx>^#/+In der Vorlage^#/- symnystae.<fe> singula legant et negotium, quod agimus, recte intelligant. Sub finem vero
invenietis epistolam adumbratam a nobis, quam statuimus mittere ad synodum futuram Nemausensium. Et cum unius et eiusdem simus
confessionis, communicamus haec vobiscum, si forte placeat pietati vestrae vos coniungere nobis, ut licet tam nostro quam
vestro nomine epistolam illam mittere ad synodum. Quod si quid videtur mutandum in epistola, addendum aut adimendum, libere
admonete. Non ita indulgemus nostro arbitrio, ut fratres nostros meliora suggerentes audire dedignemur. Et hunc quidem
tabellionem solius huius rei gratia mittimus et oramus, si ullo modo fieri potest, per hunc ipsum haec omnia remittatis una cum
responsione vestra. Iussimus illum siquidem si ita vobis placuerit, subsistere apud vos toto<fx>^#/+Vor^#/- toto
^#/+gestrichenes^#/- per.<fe> octiduo, ne nimia festinantia fastidium vobis pariat. Est autem hic eorum, quae mittimus, catalogus:
^$1A:<fx>^#/+Die Zählung mit Buchstaben und Zahlen am linken Rande, mit Verbindungslinien zu den betreffenden Zeilen.^#/-<fe> Epistola nostra ad Rupellanam synodum. Epistola Bezae ad Bullingerum. Et responsio.
^$2B: D. P. Rami epistola ad Bullingerum.
^$3C: Epistola Bullingeri ad Bezam.
^$4D: D. Bezae epistola ad Bullingerum.
^$5E: Responsio Bullingeri ad Bezae epistolam.
^$6F: Responsio Bezae ad epistolam vel responsionem Bullingeri.
^$7G: Rescriptum Bullingeri ad Bezam.
^$8H: Epistola Bullingeri ad Petrum Ramum.
^$9I: Scriptum Nemausensium<fx>^#/+In der Vorlage^#/- Namausensium.<fe> fratrum ad Tigurinos. Et nostrum ad synodum celebrandam Nemausi. Epistola d. Admirallii et responsio nostra.
^$Oramus, ut haec benigno animo a nobis accipiatis, quae agimus animo in vos syncero. Amate nos vestri certe amantissimos. Et valete in domino.
^$Salutant te et omnes symmystas et fratres, qui apud te sunt, nostri omnes.
^$Tiguri, 9. martii 1572.
<un>Vestrum omnium addictissimus H.
<un>Bullingerus omnium pastorum et
<un>professorum nomine.

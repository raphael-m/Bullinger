<nr>[26207]</nr>
<ae>Bullinger an Konrad Klauser</ae>
<od>Zürich, 4. Dezember 1556</od>
<vo>Autograph: Zürich StA, E II 371, 683.
(Siegel...)</vo>
<dr> <dr>
<re> </re>
<tx>D. Conrado Clausero, ludi literarii magistro apud Brugas, S.
D. Cum non uni mihi scripseris, Clausere, sed alios quoque
concionatores, symmystas meos, causae, quam agis apud me per
literas, involveris, non potui non iis quoque tuas communicare
literas. Nunquam hi vel tuis vel aliorum delatoribus nimis
patulas prębuere aures. immerito ergo non eius vitii accusas,
quod omnes cau foedissimum exhorremus scientes nec leviter nec
quibuslibet esse credendum. Caeterum nemo fuit, qui te vel
detulerit apud nos vel accusaverit, neque nostrum quisquam vel
te vel tua apud quenquam detulit vel accusavit, tantum abest, ut
miris palam convitiis scripta tua exagitaverit. Dispice ergo
Clausere, quis benignas aures oblatoribus prębeat, expende,
qualibus animis excipere poteramus, quod cum eo nos coniungis,
quem tu Ischarioten et proditorem tuum identidem appellitas.
Quid tibi cum d. Petro Sarctorio [Peter Schnyder] negocii sit,
ignoramus penitus ideoque illud nec accusare nec excusare
debemus. Hactenus d. Petrum ut fratrem fidelemque ecclesiae
ministrum dolemusque ex animo ita os? disiunctos, imo odiose
commissos esse, quos alioqui amicissime coniunctos esse
oportuerat, minimeque arbitramur d. Petrum nos eius rei facere
authores, quam tu illi impingis, quasi nobis impulsoribus
fecerit, quod ipsum fecisse ais. Aliquot nostrum librum tuum
nunquam viderunt, qui viderunt et nonnulla in ipso degustarunt
verius quam legerunt, nullis impetiverunt convitiis, nisi illud
tibi convitium videatur, quod ego, ne quid animo hic dissimulem,
nullo convitiandi animo dixi, invidere me tibi, quod tam multis
de militia, professione a te alienissima disserueris, apud
Sualbachios [Die Widmungsvorrede der Chalcondylas-Übers. von
1556 ist an Adam u. Otto Georg von Schwalbach gerichtet] rei
militaris peritissimos, ne forte censores operarum nostrarum
illud in te retorqueant, quod Cicero [Cic. de orat, Z, 75]
author est Hannibalem in Phormionem peripateticum, et quod
malim, si bellum inferri Turcis oporteat, reliquas bello claras
gentes Germanis coniungi quam Germanos solos cum hoste
potentissimo committi. Proinde nullus nostrum ullam tibi
irrogavit iniuriam, unde multo consultius acerbas illas tuas
retinuisses literas nec cum amicis tuis beneficisque egisses
veluti cum hostibus et male de te meritis.
^$Scis iam, Clausere, quod scire expetebas tantopere et quod sic
satis pro imperio sub finem literarum tuarum subiungebas:
"Proinde fac, sciam et quam primum; nisi id fiat et vos mihi
purgaveris, accusabo vos" etc. Quin potius fac tu magis, ut nos
sciamus, qua re peccaverimus aut peccemus in usu facultatum
ecclesiasticarum. Minaris enim te venturum Tigurum et nos coram
senatu Tigurino accusaturum et, si non admittaris, ostensurum
publice, quomodo nos ecclesiastę Tigurini plęrique bonis
ecclesiasticis utamur. Hoc quidem dudum facere te oportuerat.
Nos tamen ne nunc quidem quicquam hic detrectamus. Hactenus
nihil sane huius neque a te, utpote amico et fratre nostro,
neque a quoquam alio, ut qui nobis in hac causa bene conscii
sumus, expectavimus. Quia vero tua sponte, non provocatus a
nobis, nulla nostra culpa, nullo nostro merito te ad certamen
hoc offers, liberum tibi facimus, ut vel apud senatum
amplissimum Tigurinae urbis, dominos nostros colendissimos, vel
per colloquium libere nobiscum agas; benigne enim te audiemus et
conferemus candide.
^$Vale.
^$Tiguri 4. decembris anno domini 1556.
^$H. Bullingerus omnium Tigurinae urbis concionatorum nomine.
<lz>[Adresse ...]: vgl. oben?

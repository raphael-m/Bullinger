<nr>[19140]</nr>
<ae>Johannes Haller an Bullinger</ae>
<od>Bern, 7. Juni 1549</od>
<vo>Autograph: Zürich StA, E II 370,101.
(Siegel...)</vo>
<dr> </dr>
<re> </re>
<tx>S. En extorsi tandem, diu abs te desideratam Apocham a
Bälero. Gratias is agit maximas tuis officiis. Quod vero
praeterea scribam, nunc non habeo, quum quia praeteritis diebus
et frequentius et sopiosius scripsi, tum quod ocii non multum
supersit. Proinde te gratiae domini commendo una cum uxore et
liberis tuis. Congratulor Zvinglio de sua vocatione et
conditione. Excitet in ipso dominus spriritum paternum, ut
ecclesiae huic tam sit ornamento et utilitati, quantum fuit
ipsius pater! Salutat vos mea uxor et Musculus.
^$Bernae 7. Iunii 1549
^$I[oannes] Hallerus, ex animo tuus.
^$Gervasium commendare potes Agroviensibus, penes quos ministri
est electio. Faciam idem ego.
<lz>[Adresse auf der Rückseite(?):] Doctissimo celeberrimoque
viro D. Heinrycho Bullingero, fidelissimo Tigurinae ecclesiae
praesuli, domino suo et compatri venerando. Zürich.

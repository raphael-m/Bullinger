<nr>[33020]</nr>
<ae>Bullinger an Ambrosius Blarer</ae>
(Zürich), 8. Februar 1563.
St. Gallen IX,  93. / Orig.
(Aut.)
Bl.
III,  739 R.
S. D. Hodie tuas accipio, chare frater, mox has scribo, quibus
includo literas aliquot amicorum fratrumque charissimorum Calvini
et Bezae.
Ex iis intelliges Bezam vivere et valere per dei
gratiam; intelliges, quae hodie certa sunt ex Gallia, quamquam
rumor de secundo conflictu apud me nondum certus est.
Spargi
coepit hisce diebus fama Brisagum, unum ex ducibus Guysiacis
fudisse in Normandia Anglos Rhingravii auxilio et cecidisse supra
5000. Malo tamen certiora expectare quam rumoribus nullis certis
ortis authoribus fidem adhibere.
Vide autem ne literae hic tibi
soli creditae in ullius manus praeter solius etc.
tuas veniant,
deinde ut cito tutoque remittas; non potero illis certas ob
causas diutius carere.
Wyter und me kan ich diser zyt nitt
schryben; dann deß schribens so vil ist, das ich nitt weiß, wo
ich werren sol.
Cito, oro, haec nostra remitte.
Vale.
Ora pro me dominum.
8. februarii 1563.
Non relegi.
                                                          Tuus
Bullingerus.
Clarissimo viro d.
Ambrosio Blaurero Vituduri agenti, domino
venerando et fratri meo charissimo.
Wintherdur.

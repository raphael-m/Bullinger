<nr>[33075]</nr>
<ae>Johannes Fabricius an Bullinger</ae>
Chur, 14. Juni 1563.
Zürich StA, E II 376, 90f.
/ Orig.
(Aut.)
Gr.
II,  445f.
Exc.
S. Praeter spem et opinionem accidit, reverende in Christo pater,
quod omnes nostri, qui huc quidem et ad synodum et comitia
venerunt, rerum novarum plane vacui venerunt.
Fui cum magnis
viris in conviviis; sed illi ne verbum quidem rerum Italicarum.
Illi, qui diligenter in acta concilii inquirunt, in quibus etiam
est illustris vir Martinengus, nihil rescire possunt praeter hoc
unum, quod resumpserunt aliquantisper animos et tractant
clandestina quaedam consilia.
Id ex crebris postis, quibus
Italiae regulos sollicitant, animadvertere est.
Quidam Brixiensis
narravit d.
Martinengo diem fuisse, quo duodecim postae (ut
appellant), partim Venetae, partim Tridentinae Brixiam
transierint Mediolanum versus, et ex illis plures penetrare in
Galliam usque.
Hoc ipsum argumento nobis est res nostrorum in
Gallia nondum esse in portu; sed et sunt Mediolani, qui palam
glorientur pacem Gallicam non fore stabilem et diuturnam.
De rebus Gallicis eadem huc nunciata sunt, quae tu scribis.
Sed
et Bäldius tale aliquid in suis ex literis Schorreri annotavit.
Quodsi Condius hanc gratiam Anglis referret, certe omni odio
dignus esset; sed adversariis non facile credo, spero meliora et
in dominum respicio, qui totum hoc, quod tam mirabiliter
inchoavit, clementer proficiet.
Fuerunt, qui bellum Danicum sopitum dicerent, quod tu
recrudescere scribis.
Literas bona fide remitto, prius et
celerius non potui, quod non haberem idoneos homines, quibus
darem.
Ago tibi pro tuo labore et paterna in me voluntate
gratias, quas possum, maximas.
Synodus nostra satis quieta fuit; ex Italis nonnisi unus
interfuit.
Displicuit haec res fratribus; cum enim opus habent
consilio nostro, coelum terramque inclamant et sunt molestissimi
petitores; nunc, cum in commune multa fuissent consulenda,
cessant ipsi.
Petrus Leo rediit Clavennam et multarum turbarum
author est.
Quod vero nos terreret exemplum ecclesiarum
Polonicarum, quas unus Stancarus tam misere discerpsit, senatum
Trium Foederum d.
Philippus et ego nomine fratrum adiimus;
exposuimus mores et ingenium hominis; sed et quas montrosas
opiniones in suo libello contra ecclesiam Clavennensem scripto
damnare noluerit, simul edocuimus.
Senatus Trium Foederum eum
comprehendi iussit et capitaliter contra illum procedi.
Nos
quidem tam rigidam sententiam non expectabamus (et puto
praemonitum fuga sibi consulturum, quod certe velim); sed tamen
haec dominorum severitas similes pestes in posterum coercebit.
Malim aliquid durius in Stancarum primo in Polonia constitutum
quam nunc tot ecclesias inter se commissas.
Hoc praeludium
donavimus et Vergerio, quo videat sibi non tutum fore aliquid in
ecclesiis nostris tentare.
-   Negotium Pellizariorum satis
feliciter processit.
Man hat 3 man von Pündten geordnet; die
sollend das closter uff ein nüws inventieren und die urber und
rödel zuͦ iren handen nemmen und ein amptman setzen, der die
güter verwalti.
So dann hyezwüschen martini den Pellizäriis ir
guͦtt von den meylendischen münchen nit gelediget wärde, so sölle
man procedieren und das guͦtt angryffen.
Man hat nitt vermeint,
das diß möchte ein fürgang han, diewyl das gemeiner 3 Pündten
guͦtt ist, und wäre noch vyl darzuͦ ze reden; dan man möchte das
guͦtt in gemein an ein schuͦl oder andere beßere brüch wenden.
Diewyl aber die sachen also gestaltet sind, das, sobald die
Pellizäri abließind, nieman des vermögens wäre, der den handel
wider die münchen so stattlich möchte tryben, und ze besorgen,
die sach wurde abermal ersitzen, han ich mir[s ^&x?^&x{ rächt laßen
gefallen und darzuͦ geholffen, allein das diß tüffelsgeschmeiß
daadannen möchte braacht werden.
Sonst hand sich die tagherren,
ouch die papistischen, gantz fründtlich gestelt und die conciones
flyßig besuͦcht; dan so vyl iren gesyn, sind sy mitt einander ab
dem raadthuß ze predig gangen.
Haec de rebus nostris.
De Vincentii Pestelotii negotio recte mones, et ego tibi posthac
non ero molestus.
Scripseram iam ante in eandem sententiam d.
Ulissi Martinengo rogandio, ne huiusmodi amplius mihi causas
commendaret, qui ecclesiasticis negotiis me totum reservarem.
Quamprimum aliquid certi de rebus Italicis resciero, ad te
perscribam.
Vale, reverende in Christo pater, quam diutissime et
felicissime cum tuis omnibus.
Hoc oblitus eram, mittunt propinqui Stephanum Heim, qui tibi has
reddit, Basileam studiorum gratia; rogarunt commendarem d.
Sultzero.
Dixi difficultates omnes; potui enim haec cum
Tscharnero libere.
Examinavimus Stephanum, intelleximus eum de
sacramento recte sentire.
Probe ergo contra huiusmodi monstra
instructum cum intelligerem, assensi et Sultzero scripsi; tu
tamen Stephanum quoque commonebis, caveat veteratores illos.
Vale.
Curię  14. iunii anno 1563.
                                                        T[uus]
Fab[ricius].
Amplissimo viro eruditione et pietate singulari d.
Heinrycho
Bullingero, d.
suo et in Christo patri reverendo.
Tiguri.

<nr>[19320]</nr>
<ae>Georg Frölich an Bullinger</ae>
<od>(Kaufbeuren?), 5. Dezember 1549</od>
<vo>Autograph: Zürich StA, E II 346, 259.
(Siegel...)</vo>
<dr> <dr>
<re> </re>
<tx>S. Proximę tuę quemadmodum alię omnes literę plurimum me
delectarunt; habent enim singularem pietatis energiam. Historiam
de pistor Wiesnnensi, ut in scriptis ab eo, qui rem gestam coram
vidit, "accepi", inclusa schedula complectitur; communicabis
igitur factum verum, cuicumque eam communicaturus es. Mercatores
pro certo affirmant Cęsarem Turcarum Solimannum e vivis
excessisse, filios vero de regno disceptare; addunt pręterea
regem Persarum in Turciam irruptiones facere ingentiaque damna
dare, unde Turcas a rege Ferdinando auxiliares manus petere cum
pollicitatione se re cum Persa confecta ei Hungariam totam cum
nonnullis aliis regnis reddituros. Insuper adserunt monachum,
frater nimirum Georgium sese regi Ferdinando totum offerre et
illi eam partem Hungarię, quam ipse hactenus occupavit,
cessurum, saltem ut cum filio quondam Ioannis regis demortui
gratiam bonam ineat. Cęsar Carolus invictissimus Spyrę
expectatur postea Argentoratum visurus, nisi fata prohibeant;
omnia ergo faustiter succedunt. Episcopi fere omnes satagunt
ecclesias secundum Interim reformare et purgare. Augustanus
cardinalis vehementer senatum appellavit, ut cogat predicatores
verbi se ei subiicere, ut ordines percipiant, qui bigami sunt,
uxores repudiant, ab administratione sacramentorum alia quam
ritus Romanus habet, abstineant, hoc tamen concesso, ut, qui
omnino resipiscere nolint, sub utraque specie (confessione
pręvia) communicent, ea etiam lege, ut crędant sub una specie
tantum quantumsub duabus pręsens esse et e diverso etc.
Senatus, audio, episcopo facile morem gessisset, nisi unicus
Scipio remoram iniiecisset, cuius verba tantum effecisse
narrantur, ut legati ad Cęsarem missi sint, qui oraculum, quid
faciundum sit, allaturi sunt. Spirant profecto populus et
sacrifici inter se odiis et seditionibus non mediocrem prębent
materiam. Dominus misericordiarum nostri mesereatur. (Am Rand:
Dietr. Marcellus in Rohr.) Illum, qui in ramis sive arudine
habitat, universosque bonos salutabis.
^$Scripsi nuper tam tibi quam Froschovero consilium de imprimendo
Stobeo Germanice reddito captans; si quid ad ea rescripseris,
facturus mihi es rem gratam. Vale.
^$5. decembris 1549.
^$G. L.
<lz>[Adresse ...]: Dem hochgelerten unnd fromen heren Heinrichen
Bullinger, kilchendiener Zürch, minem innsonders lieben herren,
ze hannden.


<nr>[19119]</nr>
<ae>Bullinger an Ambrosius Blarer</ae>
<od>(Zürich), 23.Mai 1549</od>
<vo>Autograph: St. Gallen VII, 26</vo>
<dr>Bl. III, 37Exc.</dr>
<re> </re>
<tx>
S. D. Spero dominum fratris conatus bene fortunasse; hunc enim studiosum misi
ferentem literas ab amplissimo senatu ad ipsum datas. De scepticis et academicis
nihil respondeo amplius; simus christiani, et sit sermo noster: "Est, est" et
"non, non." Nostri omnes in urbe et agro valde abhorrent a foederibus principum.
Malunt omnes, si deo placeat et is nobis faveat, datam libertatem servare et
peditatum nostrum servare, quo illum non regibus vendamus, sed in tempore
necessitatis pro patria contra hostes opponamus. Omnes nostri sunt studiosi
religionis, pacis et patriae; orabimus diligenter, ne pro merito bibamus de
calyce furoris domini.
^$De Valentino glorioso haec habe: Es ist ain schwartzer pfaff mitt langlächtem
antlit, rächter manslänge, nitt dick, Valentinus genampt, im Zuger piet zuͦ
Barr hälffer xin vor vil jaren. Nach vil zyts ist er kummen gen Lunghoffen ob
Bremgarten; da ist er pfarrer xin, und alls er von siner mätzen verschreygt,
samm er söllt mitt einer wyssen mären zuͦ schaffen gehept haben, hattend min
herren von Zürych iren obervogt im Frygen ampt, vogt Holtzhalb der zyt genampt,
verordnet, den pfaffen zuͦ berächten. Der pfaff aber weich uß dem rächten,
flooch, kamm hinab, alls das geschrey bracht, umb Fryburg. Da hab ich nun min
gedancken, ob es vilicht der Välti were, mittler zyt doctoriert hätte; dann das
er dannen kummen, ist wol 10 jar oder mee. So was der Välti beschwätzt und
kläffig und listig wider Christum; dann ich mitt imm de fide iustificante
disputiert zuͦ Cappell circa annum domini 1524 aut etc. 25. Da muͤste man
aber hofflich erkennen, ob er were xin in Zuger piet und in der Eydgnoschafft
hälffer.
Sobald man imm von Lunckhoffen sagte, wurde ers mercken und der nitt sin wöllen,
der er aber ist. Sölt ers dann nitt sin, so were gar böß, das man ein argwhon
sölt uff inn trächen, wenn er glich der tüfel were. Dorumb muͦß man prudenter
handlen und sich nienan des rächten butzes mercken lassen, untz man weist, wer
er ist. Mezlerus Bernam contendit, pernoctabat Tiguri transiens.
^$Unterstand uns die keyserischen gächlingen züberfallen, wirt unser sach nun
guͦt und iren glimpff dister kleiner; sy werdent die unsern nitt urgerüst
finden. Hilfft uns gott, sind wir trostlich sy ze empfahen. Vil lieber wennd wir
mitt friden läben und sy für fründ und nachpuren haben.
^$Habend oder überkummend ir ettwas meerer und wyter nuwer zytung, lassend mich
es wüssen; ich weiß diser zyt nuͦt. Möchte üwer bruͦder uußgesönt werden,
wie er joch gestraafft wurde, were guͦt; wo nitt, muͦß man gott lassen
wallten; den wöllend wir umb gnad bitten. Gott mitt üch, üwerm huß, schwester
und allen den üwern.
^$23. Maij anno 1549.
</tx>
<un>Tuus, qui semper.</tx>
<lz>[Adresse:] Ornatissimo viro D. Ambrosio Blaurero, fratri suo longe
charissimo. Griessenberg.

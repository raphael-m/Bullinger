<nr>[22061]</nr>
<ae>Johannes Haller an Bullinger</ae>
Bern, 8. März 1552.
Zürich StA, E II 360, 177. / Orig.(Aut.)
Teildruck: Ep.Calv. 1611(CO XIV, 301f)
S.  Causam, propter quam ad vos veniunt Calvinus et
Farellus, intelliges ex ipsis, tum quoque quid hic egerint
et impetraverint. Mihi propter magna negotia scribere multa
nunc non licet. Magdeburgensis contributio dilata est in
conventum 4 Civitatum; sed quando ille fiet? Nundinę
Franckfordianę appropinquant; opere precium esset prius
constitui aliquid.            De Gallo ferunt hic, quod
magnum in Germaniam exercitum per Lothoringiam sit ducturus;
Danos et Saxones quoque ascensuros in Germaniam. Schertli
hatt von m[einen] herren begert, das man imm Arow,
Brugg oder Lentzburg zuͦ eim musterplatz erlaube; ist imm
abgschlagen einstheils von unsers landtvolks anderstheils
propter vicinos, quibus hoc nunquam est datum. Mitto
schedulam de inundatione facta in Inferiore Germania. Ex
Marburgo scribunt Lonicerus et alii 12. ianuarii ita
excrevisse Lanum, ut lapideum pontem una cum duobus aliis,
prae aquarum violentia deiecerit et totam fere Hassiam
inundarit; tum quoque horrenda audita esse tonitrua et
fulgura visa! Utinam non sint magni alicuius mali praesagia.
Hic diebus hisce tota civitas nostra fuit in armis et
egressa in vicinum campum ad expugnandam arcem quandam
ligneam ad hoc factam. Metuo, ne hoc quoque aliquid mali
portendat. Abs te avide expecto literas; multo enim iam
tempore nihil abs te accepi. Froschoverus scribit de
exemplaribus meis, quę mittat; sed is, cui tradidit, ea
Tiguri reliquit.  Vale. Salvi sint fratres omnes, tum quoque
tui domestici. Salutant vos nostri. Bernę  8. martii
1552.
T[uus] I[oannes] Hallerus.
[Adr. fehlt, dafür auf d. Rückseite ein kurzer Brief von
Musculus, s.a. folg. Blatt.]

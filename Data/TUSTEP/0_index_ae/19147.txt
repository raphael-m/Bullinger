<nr>[19147]</nr>
<ae>Gilbert Cousin an Bullinger</ae>
<od>Nozeroy, 25. Juni 1549</od>
<vo>Autograph: Zürich StA, E II 356,84.
(Siegel...)</vo>
<dr> </dr>
<re> </re>
<tx>S. Si ultra Herculis extremas columnas degeretis, Bulingere
charissime, sępius quam nunc (opinor) vestras literas
acciperem; iam enim annus est, quod mihi nihil harum redditur.
Itaque non possum non esse solicitus, quid in causa sit, et
inprimis, ne forte quid vobis acciderit, quod non sit mihi
iucundum futurum ex vestris literis cognoscere. Ab hanc animi
anxietate quam primum liberari cupio. Helvetios iam minus se
miscere alienis negotiis gaudeo. Fuerunt hic aliquot aulici
principis Aurangiae, qui negant hoc anno bellum fore in Germania
eet maritimae Saxonum civitates libere navigare Antverpiam et
negotiari. n. Aiunt post duos ab hinc menses Spiram venturum ad
comitia, quibus in filium translaturus sit imperii fasces. Deus
prosperet, quicquid ad ipsius gloriam pertinet. Mense Martio
excessit et vita pater meus. Aliud hic novi nihil est. Cupio te
quam optime et quam rectissime valere, domine mi et amice
incomparabilis.
^$Nozerethi 7. calendas Julii anno christiano 1549.
^$Tuus ac suus Gilbertus Cognatus noz.
<lz>[Adresse ...]: Consummatissimo theologię professori D.
Henrycho Bullingero, D. suo incomparabili. Tiguri.

<nr>[20080]</nr>
<ae>Johannes Birckmann an Bullinger</ae>
Frankfurt am Main, 5. April 1550.
Zürich StA, E II 338, 1489. / Orig.(Aut.)
Anno 1550 adi<f1>anno domini?<fe> 5 aprilis ex Franckfordia.
S.  Tuas literas accepi, clarissime d. Bullingere. Quonam se
contulit Florianus,
nescio. D. Ioannis a Lasco agit Bremae, nondum fuit in
Polonia, quemadmodum mihi
retulit civis Bremensis mihi notus; si quid ad illum
scribere velis, curabo
diligenter. Verum est Florianum emisse libros a me, quos
Antverpiae reliquit.
Literas non remitto, servabo; forte venturus est vel tandem
indicabit, quonam se
contulerit. Ago ingentes gratias pro libris ad me missis;
communicabo amico, qui
has ad te mittit; oro, ut illi sententiam et animum tuum
indices, ut tandem a
scrupulo liberetur. Ego ipse tuum librum offeram seniori
archiepiscopo et fratri
mihi omnibus modis colendissimo/is; uterque adhuc recte
valet. Cęsario quoque
offeram tua. Miror d. Montium nihil ad te misisse; volo
illum in meis literis
admonere. Dissidium inter Gallum et Anglum aiunt dissolutum;
procedit
nihilominus negotium religionis. Caesar parat profectionem
in Germaniam satis
instructus copiis bellicis. Hactenus involutus variis
negotiis integrum non fuit
copiosiores literas mittere; si occurrit quispiam alius,
diligentius scribam. D.
Gesnero offeres omne[m] meam diligentiam; misi literas ad
doctores nostros;
mittam quamprimum Colonia responsum. Interim cum omnibus
tuis valeas et pro tuo me utere. Raptim.
Tuus obsequentissimus Ioannes Byrchmannus scripsit.
Clarissimo viro d. Henrico Bullingero, domino et amico
colendo.       Tiguri.

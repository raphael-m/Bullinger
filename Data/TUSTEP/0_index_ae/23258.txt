<nr>[23258]</nr>
<ae>Franciscus Niger an Bullinger</ae>
Chiavenna, 11. Dezember 1553.
ZÃ¼rich StA,  E II 335, 2220.
Gr. I,  s. 341.
S.  Frisius, communis amicus, meo nomine tibi daturus est
fasciculum litterarum, quem ad d. Vergerium mittas; illi
ipsi fasciculo velim addas et hanc epistolam ad eundem, quae
hisce litteris ad te est inclusa; nam obsignato iam
fasciculo nova scribendi occasio supervenit. Tu igitur pro
tua solita humanitate curabis, ut omnia tutto ad illum cum
tuo commodo transmittantur. Dum haec scriberem, rumor quidam
Como allatus est, papam his diebus esse vita functum; quod
si verum est, vel ob id maxime dolendum erit, quod
difficulter inveniri poterit, qui velit succedere. Sed
mortui sepeliant mortuos suos. Tu vero, mi observandissime
domine Bullingere, bene vale ac reverendos istic patres ac
fratres, qui me norunt, ex me salvere iube. Clavennae,
tertio idus decembris* 1553.  (*a.R.: .....!)
D. B. deditissimus Franciscus Niger.
Reverendo domino Henrico Bullingero suo plurimum observando.
       Tiguri.

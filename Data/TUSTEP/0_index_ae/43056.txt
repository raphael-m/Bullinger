<nr>[43056]</nr>
<ae>Georg von Stetten an Bullinger.</ae>
Augsburg, 13. April 1573.
Zürich StA, E II 378, 1915. / Orig. (Aut.)
S. Ante biduum ad te scripsi et, cum complures literę
alię in diversa loca
mihi eodem tempore essent transmittendę, neglexi forte
fortuna promissam de
rebus variis schedam tuis literis imponere; eam itaque nunc
accipe. Heri certo
allatum est, quod Venetiani pacem per.... . . am inierint
cum Turca; permittunt
ei Cyprum et reliqua, quae occupavit. Wer hatt, der hatt;
wer ligt, der ligt.
Insuper 300  m ducatorum multis annis solvenda et quaedam
praeterea loca in
Dalmatia, vicissim Turca Venetis aliqua in Macedonia
concedit.     Praedicto die
affertur ex Belgio, quod ex Harlem in castra eruperint,
ceciderunt hostium
numerum eiusmodi, qui nondum exprimitur, intulerunt in urbem
suam spolia
peropima aut saltem splendida; nam 14 vexilla Germanica, 15
vexilla Wallonum et
Hispanorum et 4 tormenta maiora cum captivis pluribus
insignis nominis viris.
Rochellenses nova eruptione 600 regiorum cecidisse dicuntur.
Mirum dictum,
quantum hisce nuntiis consternati sint papistici et
Hispanici, quamquam non id
ipsum quidem mirum sit, cum ipsorum salutis et consiliorum
omnium cardo hic versabatur.
Bene vale. Precor, d. Gvalthero meo nomine salutem officiose
dicas et hęc
pauca, haud tamen pauci momenti, communices.
Datum Augustę  13. aprilis anno 73.
G[eorgius]a Stetten,
r[everentiae] t[uae] studiosissimus.
[Adr. fehlt.]

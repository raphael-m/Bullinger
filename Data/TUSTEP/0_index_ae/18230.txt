<nr>[18230]</nr>
<ae>Johannes Haller an Bullinger</ae>
<od>Königsfelden, [19.] September 1548</od>
<vo>Autograph: Zürich StA, E II 359, 2825</vo>
<dr> </dr>
<re> </re>
<tx>S.P. Ad tuas, venerande domine compater, copiosius rescribam, maxime ad
singula capita, quam nunc possim propter maxima negotia et magnas
incommoditates. Venit ad me charissimus frater Musculus, cuius adventu supra
quam dici possit exhilaratus sum. Interrogavit, quid modo ipsi, ut faceret,
consulerem, Bernamne ipsi mecum concedendum putem necne.
Mihi in praesentiarum hoc visum est: non commodum esse, ut mecum Bernam
proficiscatur, partim quia non recta illuc revertar, sed Zofingae et Thunii
prius in examinando moram traham, ut intra octiduum adhuc vix Bernam redire
possim, partim ne quidam alias nimirum suspicaces suspicentur nescio quid
technarum subesse, quasi illum ita intrudere velim. Hoc mihi videtur modo
consultissimum esse, ut Tigurum concedat. Meas illi promisi ad tempus aliquod
aedes, donec vel ipsi prospiciatur vel ego redeam; nam omnino Bernae manere
nolo. Tiguri si vel per unum et alterum tantum habitaverit mensem, melius
iudicabunt et sentient de eo omnes; vestra enim cohabitatio et commendatio omnem
ei conciliabunt etiam apud asperiores authoritatem. Proximis diebus lectio
theologica Eberhardo nostro addicta est illeque e pulveribus hac ratione
liberatus; non potuimus aliter agere multis de rationibus. Interim ego laborabo
et nihil intermittam, quod pro Musculo futurum putem. post 2 fortassis menses
veniam ipse Tigurum. Curabo apud nostrates, ut vel eum cum ipsorum consilio et
praescientia tunc mecum adducere possim; interim hic haereat. Scribet uxori, ut
cum liberis veniat. Si finito dimidii anni termino Bernates intellexerint me non
mansurum, finito anno cogitabunt diligentius de vocandis viris doctis.
^$By dem Caspar Sigrist finnt er schlüßel zuͦ dem hus; da wil er selbs einen
machen lan, das denocht Caspar Sigerist den sinen behalte von der källeren und
kornkameren wägen. Die groß kamer by der stuben und die uff dem holtzhus, auch
die lang uff der sumerlauben han ich imm gen, damitt er sich wol bhelffen mag.
So die Buchteri iren win uß dem großen keller hetti, möcht ich wol lyden, das
imm derselb auch zuͦ sinem bruch ingeben wurde. Reliqua referet ipse et frater
meus; nam nunc plura non possum; ubi venero, ipse disponam omnia diligentius.
Nun vale. Quod scribis de Apiario, curabo fidelissime. Dominus Iesus te tuamque
familiam aeternum custodiat. Ex coenobio Küngsfeldensi 10. Septembris 1548.
<un>Tuus perpetuo Ioannes Hallerus.
<lz>[Adresse:] Clarissimo viro D. Heinrych Bullingero, domino suo ac patri
perpetuo colendo.

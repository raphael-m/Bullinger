<nr>[25057]</nr>
<ae>Johannes Haller an Bullinger</ae>
(Bern, 15. April 1555.)
Zürich StA, E II 370a, 572.  Orig.
Ep.Calv. 2184 (xv, 562FF.)
S.  Plaustra haberem turbarum de quibus tibi scriberem,
colendissime domine compater, si modo non deforent nuncii
qui veherent. Quod enim tamdiu nunc nihil scripsi sola
tabellionum factum est penuria. Decima martii venerunt huc
d. Calvinus et Remundus Calvetus illius symmysta, et cum
illis duo syndici reipublicae Genevensis, qui magistratus
apud ipsos supremus est. Tria habuerunt potissimum quae
agerent, quorum primum Calvinum peculiariter, alterum ipsum
et ecclesiam atque rempublicam Genevensem communiter,
tertium quod rempublicam sola concerneret.
Primum erat quod ipse Calvinus suas persequeretur iniurias
sibi et doctrinae suae a Zebedaeo, Angelo et Hieronymo
medico illatas, de quibus iam antea puto me ad te
scripsisse. Zebedaeus pro publica concione graviter
exagitaverat illius doctrinam de praedestinatione, suppresso
tamen nomine eius. Occulte tamen haereseos ipsum notavit.
[Dixit etiam Zebedaeus: Ignis Gallicus vicit ignem
hispanicum (Servetum innuens), sed ignis dei vincet ignem
Gallicum]. Angelus in publico colloquio occasione sumpta ab
expositione verborum Hebr. 5 (Et exauditus est pro
reverentia etc.) manifeste haereticum ipsum vocitaverat eo
quod in sua illa expositione videretur nimis evacuare
divinitatem Christi, vel, ut ipsius verbis utar, nimis illum
facere hominem. Hieronymus illum non hareticum modo
vocaverat sed et Antichristum et nescio quae alia. De his ut
conquereretur apud senatum venit.
Alterum deinde erat quod paucis ante diebus scriptum missum
fuerat a senatu nostro ad omnes praefectos Sabaudicae
ditionis, quo mandabatur ipsis ut observarent eos qui, iis
diebus quibus coena domini celebratur in ecclesiis nostris,
relictis suis illis ecclesiis cum quibus habitant Genevam se
conferrent ad communicandum cum ista ecclesia et sic
offenderent suos cum quibus habitarent, quasi melior aut
plenior illic coena esset quam apud nos: et si quos
deprehenderent, si peregrini essent exsilio mulctarent, si
indigenae, huc ad senatum relegarent. Hoc consilium, quamvis
per se non malum, tamen nonnihil indultum erat affectibus,
quum inter alia verba Calvini nomen taxaretur, et
caeremoniae ecclesiae Genevensis calvinistica vocarentur.
Acta sunt haec omnia, ut pleraque alia, nobis insciis.
Praefecti accepto scripto suis etiam indulsere affectibus,
prout quisque erga Calvinum et Genevenses vel bene vel male
erat affectus. Promulgarunt enim in modum generalis edicti
et quisque addidit verba quae voluit. Apud plerosque vero in
hanc formam est promulgata et Calvini nomen egregie
flagellaretur, et omnibus indiscriminatim omni communione
cum ecclesia Genevensi interdicerentur. Alibi e suggestibus
praelectum, alibi publice in foro affixum. Tononii minister,
qui Calvini nomen suppressit nec legere voluit, tantum non
grave periculum incurrit. Promulgatis hisce ardere tota
regio contentionibus et clamoribus coepit, insolescentibus
Calvini hostibus, amicis vero dolentibus. Intolerabile hoc
visum est Genevatibus, quod viderentur a nostris quasi
excommunicati, et gravius quidem quam papistae, siquidem qui
papisticam missam audierit decem tantum libris multatur, qui
autem cum ipsis communicaret graviora exspectaret. Venere
ergo huc syndici quoque ut de illa iniuria conquererentur.
Venere eodem die classis Lausannensis legati, Viretus,
Ioannes Tornacensis, ut et de his et de aliis quibusdam
conquererentur et ipsi. Venerunt et legati ex classe
Tononiense. Venit etiam Neocomensis ecclesiae nomine
Christophorus Faber, qui suam quoque Calvino ferret opem.
Maximus omnino erat motus et negotium gravissimum. Quod
posterius attinet, scriptum scilicet senatus, senatus se
excusavit: praeter voluntatem suam hoc esse promulgatum,
praefectos hic peccasse, se tantum declinare voluisse
offendiculum quod daretur indigenis si peregrini relictis
suis ecclesiis diebus solennibus Genevam se conferrent ad
percipiendam illic communionem: aliis enim diebus, quibus
apud nostros coena non fiat, se non interdicere cuiquam
suorum quominus cum illis participent etc. Responsum quidem
hoc illis, sed interea praefectorum licentia impunis abiit
et non nisi alio scripto privato correcta est. Habebant
autem Genevates quatuor edicti promulgati formulas ex
quatuor praefecturis secum plurimum inter se discrepantes,
prout, sicut supra dixi, prafecti erant erga ipsos affecti.
Quod prius autem attinet, quoniam non erant praesentes
Zebedaeus et complices sui, dictus est illis quoque dies ad
ultimam martii ut hic comparerent.
Redierunt ergo eo die praedicti Genevenses. Venerunt etiam
Zebedaeus et Angelus. Senatus peculiarem constituit diem quo
causam hanc audiret et discuteret, secundam videlicet
aprilis. Ibi graviter disceptatum, et quod timui semper
accidit. Facile enim praevidi quid futurm foret, si utrinque
audirentur simul, et facile potuisset totum hoc averti, si
nostra consilia aliquem locum habuissent. Antequam autem ad
certamen ventum esset, iam prius animi senatorum ab
adversaria parte contra Calvinum erant accensi, unde nonnisi
cum maximis praeiudiciis omnia sunt acta. Postquam tamen
satis digladiatum fuisset utrinque, sententia haec lata est
: ut invicem omnes remitterentur iniuriiae, quisque vir
bonus maneret, et deinceps ab eiusmodi criminationibus
abstinerent. Indignum hoc putare Calvinus, nec agi hic de
privatis tantum iniuriis sed potius de doctrina: illam esse
discutiendam, vel per nos ministros, vel per synodum
ecclesiarum helveticarum, aut alia aliqua ratione. Itaque
responso dato non contentus ad senatum una cum suis redire
voluit. Nos vero, ut susciperemus hanc causam coram senatu
agendam, graviter urgebat. Hoc nobis erat difficile.
Accessimus tamen senatum et totam causam senatui diligenter
explicavimus, eumque officii sui admonuimus, ne pateretur
tantum virum supprimi ab illis calumniatoribus. Susceperamus
etiam quod vellemus a classes omnes scribere pro concordia
in doctrina etc. Et videbatur senatus in sententiam nostram
inclinare. Admissus tamen postea Calvinus et Farellus (qui
huic posteriori pugnae interfuit) gravius exacerbarunt
senatum quam prius unquam. Itaque in medium tum prolatae
literae in quibus olim Zvinglii doctrinam falsam et
perniciosam vocaverit. Prolatae et aliae quaedam ab ipso ad
d. Fallesium scriptae, in quibus, ut audio (nam ipsas non
vidi), confessionem vestram contra Lutherum taxat, et alia
multa. Extrema hic tentata sunt utrinque, et graviter tandem
quam prius in Calvinum sententia lata est. Reliqui duo
tantum non iustificati videbantur. Genevenses responsum
scripto sibi dari petebant: quod ipsis concessum. Sed
durius multo erat scriptum quam sententia fuerat ore
consulis ipsis data. Itaque tertio iterum ad senatum
redeuntes mitigationem aliquam impetrarunt, talem tamen ut
non sine stomacho maximo hinc discesserint. Reliqui vero
tanquam victores sibi plaudant.
Hieronymus medicus hic pugnis non interfuit: venit demum
digresso Calvino, vel quum iam abitum maturaret. Is nondum
est auditus dum haec scribo. Nescio quid de ipso futurum
sit. Also stat die sach übel und ist Calvinus je uszbutzt,
so ist er hie uszgfäget. Metuo ego peiora nunc sequutura,
Scribunt quidem nostrates ad classes et ad pacem hortantur:
sed nihil efficiunt dum pestes illae non amoventur, sed
promoventur potius. Quod nos attinet, Calvinum et suos
humaniter tractavimus, idque non  simulanter, ut bona nostra
pace discesserit, et hoc unum retulit secum solatium. Quid
deinceps futurum sit facile cogites ipse. Si quod habes
consilium, confer quaeso. Vereor enim ne tandem etiam
vestrae ecclesiae huic malo involvantur.
Tertium, quod hic egerunt Genevenses, est continuatio
foederis; nihil adhuc conclusum.* (*a.R.: Tert. - conclus.
Zusatz a.Rand)
Quod collectam attinet, procedit illa. Mone, quaeso, pios
exules nostro nomine, ne moram hanc impatienter ferant;
ditio enim est ampla, ut scis, ex tota vero et Germanica et
Gallica colligitur contributio illa, et excrescet admodum
pecuniarum numerus. Liberaliter enim pro ratione huius
negotii contribuunt fideles; habebimus, ut spero, plus quam
mille florenos aut coronatos; adeo benedicit dominus huic
negotio. Petit etiam senatus, ut nos certiores facias, ubi
illi sint et quis eorum numerus et quomodo res ipsorum
habeant; de his ergo scribe ad me, quamprimum poteris.
Rerum novarum nihil habeo. Pontificem mortuum affirmant; per
Galliam transivit comes quidam Anglus cum magno comitatu,
qui proficiscitur Romam ad absolutionem totius regni nomine
petendam, quem sedi diabolicę cardinalis Polus
reservavit.
Marchionem Albertum Gallo militare denuo affirmant,  in
Saxonia etiam magnum colligi equitatum, proelium Caesari a
Gallo in Pedemontana
propositum et nescio quę alia.
Mecardi confessionem  remitto, quae ut placeat Musculo ex
annotaionibus adiectis videbis. Sunt Protei mirabiles qui se
omnibus accommodare possunt, et licet aliqui eorum non male
sentiant, tamen dum suas tricas volunt defendere, quales in
formula Augustana multae sunt, eo prolabuntur ut vides.
Haberemus materiam simplicem et planam, si non involveremus
illam nostris imaginationibus.
Vereor ne non Calvinus aliquantum in hoc etiam luto haereat.
Defensio enim sua, licet bona sit, admodum tamen coacta in
quibusdam videtur. Postquam hinc digressus est, Bielnam
concessit, ibi exspectavit eum Farellus. Venit etiam illuc
Thomas Grynaeus, sed casu ut audio. Alii alia inde
colligunt. Ego in bonam omnia interpretor partem.
Feruntur hic quaedam prodigia Tiguri audita circa calendas
februarii, tympana scilicet in aere rersonantia et
bombardarum fremitus et eiusmodi alia; miror ergo, quod nec
tu nec frater de his quicquam scribant.
Quod studiosos nostros attinet, dabimus operam, ut duos
priores brevi revocemus. Berrinus non habet ordinarium
stipendium; liberum illi erit inde discedere, quando volet.
Tantum enim 6 menses illi praefixi sunt, quibus illic
maneret. Vereor, ne quicquam deinceps amplius a senatu
nostro impetret; scribam tamen ipsimet.
Wiewol mir nitt zwyflet, dann üch sige wol zuͦ wüßen, wie
e
in Wallis gange, muͦß ich üch doch, so vil ich vernommen,
wyters berichten. Es hatt einer uß Wallis durch bitt
guͦter
fründen ettlich biblinen, bi den 12 (als ich mein) von
Zürich bschickt und durch die Länder<f1>Die drei katholischen Landorte Uri, Schwyz und Unterwalden (vgl. SI III 1298).<fe> lan fuͤren. Als si
gen Underwalden kon, das man si uf den soum söllen laden,
sind si zuͦ schwär gsin, und ist mitt dem inpacken
übersähen
worden, das mans nitt zuͦ Zürich theilt, damitt si zuͦ
rugk
hettind mögen gfuͤrt werden. Als mans nun müßen ufbinden,
habend sich die biblinen funden, deß der gwallt innen worden
und übel zuͦfriden gsin, habend ein exemplar behalten, die
anderen in Wallis überhin gschickt mitt zuͦgethoner
commendation, dermaß das man in Wallis unruͤwig worden,
die buͤcher gen Sitten dem bischoff und capitel zuͦ
examinieren zuͦgschickt worden, da gar seltzame urtheilen
gäben. Entlich aber sind die biblinen für falsch erkennt und
verbrennt worden, deßen vil übel zuͦfriden; hatt vil reden
bracht. In dem haben sich in Walliß 307 man zemmen
verbunden, das si das luterisch oder
zwinglisch wäsen nienen in iren landen tolen wellind, habend
ein häfftige gschrifft an bischoff und landßhouptman, auch
gmeine lantlüth gstellt, darin si begärend, das man flyßiger
verhüten welle, das dise glouben nitt under si kömmend;
beklagend sich auch das sin schon jetz zuͦ vil imm land
sige, schrybend ettliche artickel für, mäldend auch under
anderem, das die 7 Ort si nitt allweg ermanen muͤßind, bim
alten glouben ze bliben, welches allemal mitt großen kosten
beschehe. Tröwend darbi, wunderding anzuͦfahen, so man die
sach also laß inbrächen.            Diser schrifft ist minen
herren ein abgschrifft zuͦkomen (acht vilicht sige si gen
Zürich auch kommen), und ist also große unruͦw imm land;
besonders sol der Gomser zenden, welcher der obrist im land
ist, va[st] unruͤwig sin. Was gott würcken welle, ist [mir
nitt] zuͦ wüßen; er gäbe gnad das es zuͦ guͦtem u[nd
für]derung sins heiligen rychs diene. Amen.
Clarissimo viro d. Heinrycho Bullingero, Tigurinae ecclesiae
pastori fidelissimo, domino et compatri suo charissimo et
colendissimo.

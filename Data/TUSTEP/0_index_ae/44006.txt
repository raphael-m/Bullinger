<nr>[44006]</nr>
<ae>Bullinger an Tobias Egli.</ae>
Zürich, 22. Januar 1574.
Zürich StA, E II 342a, 731. / Orig. (Aut.)
Graub. III, 461 R.
S.  Satis abundeque satis, mi charissime frater Tobia,
excrutior fratrum
querelis, utcunque tua non accesserit, neque apud me opus
erat ulla excusatione,
nec ego eam ad eos deferam, qui, quod tibi, nobis quoque
impingunt. Patientia et
constantia nos hactenus vicimus; vinces et tu tua satis
tutus et confirmatus
innocentia. Valeant ergo ista.  Remitto ad te carmen tuum de
prodigio Sculensi;
aliter nunc non possum. Adieci epistolam nostri Mulleri,
quam rogo ad me
remittas. Non rogo, ne hac in c[aus]sa offendaris; scis enim
fecisse me,
quod potui, et quod evenit, praeter spem et nostram
expectationem evenit;
maluissem evulgatum. Praeterea, quae aliunde accepi, in
charta illita his
inserui. Pro continuata historia Rhetici iudicii ita et pro
Lentuli nostri
literis gratias ago. Hodie Berna scribitur Gaii (zu Gee)
conventum celebrari cum
Sabaudo principe; misisse eo Bernates ambos consules atque
questores. Venit ex
Gallia quidam, qui retulit regem variis in locis (subinde
enim mutare locum)
indicere conventum statuum, ad quem ipse venturus sit cum
4000 equitibus, quo
nomine paucos ad comitia illa venturos; nobiles in Gallia
rursus habere suos
concionatores; Monbrunum adhuc esse in armis; Hugonothos de
novo ordinasse duces
et signiferos, ut, si aliqua ingruat vis, parati sint ad
defensionem. Ego ne
nunc quidem ut antea quoque aliud futurum arbitror, quam
quod Ganthnerus vobis
turbas sit daturus; ob er doch denn gnuͦg thuͦn könne,
das man mitt ernst mitt
imm handle und man sinen ab werde. Novi enim istorum
sectariorum ingenia
subdola, instabilia, prava. Dominus ipsum convertat vel
coherceat!
Saluta d.d. consules, symmystam Campellum, Victorem, alios
quoque dominos et
amicos, Pontisellas, Bonetum, Gregorium denique singulos et
omnes. Vale.
Tiguri  22. ianuarii anno 1574.
Bullingerus tuus.
Dem wolgelerten, frommen und getruwen herren Thobia Eglin,
pfarreren zuͦ
S.Martin zuͦ Chur, minem lieben herren und bruͦder.
             Chur.

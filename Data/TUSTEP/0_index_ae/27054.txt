<nr>[27054]</nr>
<ae>Bullinger an Johannes Calvin</ae>
<od>Zürich, 9. April 1557</od>
<vo>Autograph: Zürich StA, E II 346, 369.
(Siegel...)</vo>
<dr>Ep. Calv. 2615 (XVI, 444f).<dr>
<re> </re>
<tx>S. D. Venient fortassis D. Martyr et Gualtherus, utcunque
mihi commodum non sit venire. Si quid videbitur futurum e re
nostra, imprimis autem promoturum gloriam Dei et ecclesiarum
salutem, manibus et pedibus in id concessero. Caeterum cogita
tu modo, num aliquid sit sperandum de colloquio illo privato.
Scribunt amici ex Augusta Vindelicorum finiri iam comitia
imperialia ac colloquium illud infelix inter deputatos
imperiales habendum mense Augusto Wormatiae. Ex Lutheranis
post Philippum sunt quos omnino nolis, Brentius, Marbachius et
crassi aliquot Saxones. Brentius propter sui principis
authoritatem inter primos est: ac nisi adsit Brentius, nihil
recte putatur factum. Ex adversa parte audio adhibendos omnium
versutissimos sophistas. Prudentiores tamen et pientiores in
Germania arbitrantur Regem ita nasco circumducere principes,
atque translationibus ut versipellibus, ut si victoria potitus
fuerit, praescribat mox illis: Hoc volo, hoc nolo. Quid vero
si Zedechiam Deus vinctum tradat Turcis? Cum bellum omnes
metuant Turcicum cur non auspicantur defensionem a religione?
Miles praesidiarius Salisburgi dicitur conscribi, qui ducatur
in Pannoniam superiorem. Et auxilia contra Turcas promiserunt
Regi contra Turcas .... neque polliceri quicquam voluerunt
nisi colloquio concesso. Sed quando concessit? Pugnandum erit
prius et mittendus miles , numerandae prius pecuniae quam
colloquendum. Omnino itaque pessima fide agit Rex. Quid deinde
.... facturum putas? Regis Gallorum exercitus relicto Arimino
recta movet in Neapolim, quo et Turcarum classem venturam
aiunt. Egregia collusio. Saucia sunt ubique omnia. Dominus
Deus noster servet ecclesiam suam in malis tantis et
incurabilibus prope. Tui omnia Badae perfecerunt ex sententia.
Deo gloria. Vale cum omnibus tuis. Salutant te nostri omnes.
^$Tiguri 9. Aprilis 1557.
^$Bullingerus tuus.
<lz>[Adresse ...]: Clarissimo viro D. Ioanni Calvino
Genevensis ecclesiae fido pastori, domino colendo et fratri
charissimo suo. Genff.

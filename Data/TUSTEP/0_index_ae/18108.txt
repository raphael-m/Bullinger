<nr>[18108]</nr>
<ae>Nikolaus Pfister an Bullinger</ae>
<od>Bern, 24. Mai (1548)</od>
<vo>Autograph: Zürich StA, E II 441, 556 (Siegel....)
<dr>Ungedruckt</dr>
<re>Regest
</re>
<tx>Nicolaus Artopoeus d. H[einrycho] Bullingero suo S. D.
^$Quo in loco sit negotium d. Benedicti, eruditissime vir,
ipse tibi coram exponet. Nobis non admodum perplexum
videtur, si tantummodo apud dominum consulem
Negelinum componi queat. Is prę cęteris (non immerito
quidem, quantum ego possum intelligere) eius ęgre fert
inconstantiam sive mavis imprudentiam, qui prius ictus non
sapuit, cum publicaret libellum illum doctoris Wissemburgii
de autoritate synodorum nescio quibus fretus. D. Iodocus et
ergo te plurimum rogamus, ut miserulo non desis et, si tibi
videatur ac citra tuo incommodo fieri queat, eum D. consuli
per epistolam reconcilies. nolumus autem, ut id facias, si
tibi res non omnino fuerit cordi.
^$Vale, vir integerrime, et fac pro tua humanitate,
quemadmodum hactenus solitus es. Hodie discessit hinc
Sulcerus insalutato, ut fertur, Batto<f1>Beat Gering.<fe>, qui, quo se conferat,
adhuc ignorare dicitur. Vale et nostro nomine salutabis
plurimum d. Hallerum et symmystas tuos omnes.
^$Bernę 24. maii.
<un>fehlt
<lz>[Adresse] Hen[rycho] Bullingero, viro eruditione et
pietate clarissimo.

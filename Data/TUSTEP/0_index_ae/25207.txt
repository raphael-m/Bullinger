<nr>[25207]</nr>
<ae>Ambrosius Blarer an Bullinger</ae>
<od>Biel, 27. Dezember 1555</od>
<vo>Autograph: Zürich StA, E II 357, 424.
(Siegel...)</vo>
<dr> <dr>
<re> </re>
<tx>S. Lysmaninus mihi tuas amantissimas literas reddidit, quem in horas
expectans nolebam absque meis ad te redire; verum cum ille spediutius reditum
differat et hic nostras istuc se profecturum indicarit, malui per ipsum de
confirmata mea domini benignitate valetudine certiorem te reddere quam istuc in
dubium illius adventum reiicere. Sub calendas octobris cum tota mea domo una
excepta ancillula Rinfeldenum me contuleram, unde post sesquimensem uno minus
die redii, quinto vero a reditu die horroribus quibusdam totius corporis
corripiebar, quos dextri lateris convulsio et respirandi difficultas cum
reliquis nonnullis appendicibus morbis consequebantur, quibus cum etiam integro
ferme mense sum conflictatus. Sed propitius me respexit dominus ac multorum
piorum fratrum ac sororum precibus donavit. Praestabat profecto ad beatam illam
ac optatissimam requiem transferri, quam hic diutius inter pressuras et mundi
turbines excruciari. Sed optimi patris voluntati, quae non potest non optima
esse, ęquum plane est ut nos permittamus nec stationem nostram imperatoris
iniussu ulla ratione deseramus. Quem una mecum ut implores, obnixe te quaeso,
ut, quod reliquum cursus mei breve absque dubio emetiendum mihi est, se
comitante ac robur corpori, anuimo vero alacritatem suppeditante feliciter et
cum fructu aliquo absolvam. Quod tu vero inter excellentia et placabilia ingenia
numeras, mi suavissime Bullingere, amicius multo quam verius facis, qui quam
nulla prorsum re excellam quamque irritabilis sim, plane agnosco. Usus est
quantiquanti meo mnisterio dominus in instituendis quibusdam Suevię
ecclesiis, et sero iam intelligo, quam non satis prudenter in quibusdam rebus
advigilaverim, quas nunc accuratius magisque ad divini verbi regulam
exęquatas cuperem, praesertim ad dignam christianis hominibus disciplinam
attinent ubi magno animi mei dolore video quam iaceant et frigeant omnia. Ah,
quam graviter hic a multis est peccatum, quorum si studia et opera tam strenua
et indefatigabilia fuissent in Christi ecclesia ędificanda, quam fuerunt in
destruendis papisticis istis abominationibus, non tantum nunc offendiculorum
Christi ecclesias perturbaret ac tantum non prorsus perderet. Tu, mi Bullingere
colend charissimeque in Christo frater, qui adeo apud tuos authoritate
Christique spiritu vales, hoc, quantum potes, maxima cura diligentiaque
tempestiviter effice, ne hic et tibi et tuis defuisse videri merito possis.
Sistendi sumus propediem coram tribunali Christi, quem ut faventem iudicem
habeamus, in domo ipsius non ignoras quomodo nobis sit conversandum. Is te
suę ecclesię, quod omnibus visceribus meis unice cupio, quam diutissime
recte valentem ac strenuum in opere suo conservet. Bene vale.
^$Bielis 27. decembris 1555.
^$Salutabis valde quam reverenter totam tuam domum cum omnibus fratribus et
amicis, imprimis symmystas tuos in domino, venerandum valde senem d. Pellicanum,
Theodorum, Gualtherum cum reliquis, quorum omnium, tuis inprimis piis apud
Christum votis iuvari unice et cupio et spero. Salvere te multum honorificenter
iubent Fuchsius, qui nec consul nec senator nunc est, adversa etiam valetudine
laborans, Funclius, d. Iacobus Witenbachius etc. Uxoris tuę fratri utinam tam
adesse possemus patruelis mea et ego, quam istuc totis animis cupimus.
Compellavi pium senem Rinfeldeni anxium profecto animi et ob filii flagitia
supra modum confectum. Patruelis mea, quamquam illius opera porro non magnopere
egebit, quod bona demortui mariti heredibus tradiderit, miserta tam boni senis
quotannis 20 fl. numerare illi statuit. Nullicunde quicquam adfulget, unde
consuli satis posse necessitati viri videam. Die von Landeck hat in zu^% einem
schaffner wellen annemmen, da er ain zimlich gu^%t conditio gehapt; aber er
entsitzt der sün, diewyl er etwan hinuß ryten muͤssen. Er ist ein angsthaffter
mann, sicht wyt wyt um sich, kan sich nienerinn entlich entschliessen; ist im da
zu^% kurtz und dort zu^% lang und im warlich ubel zu^% helffen. So ist er allt und
im abgohn, das er nitt lang mehr, wie zu^% besorgen, nutz sin würt. Der leidig
ellend sun gstattet im ouch vyl kummer. Ach wie gu^%t wer es, das er nitt uff dem
boden schwebte, wievyl und grosß ubel hat er in vyl weg begangen; wunder uber
wunder hab ich gehört gantz globwirdigklich und kan danecht, wa man inn nitt
kendt, die leut wunderbarlich blenden. H[ertzog] Ott Heinrich sollt warlich
gewarnet werden, eh er etwan mitt im in lyden keme. Der herr gott erbarme sich sin unser aller.
^$Ich versich mich ir hapt den rychsabschied der religion halber gelesen; wellt
euch inn sonst geschickt haben. So diser fridstand gehalten wurde, were wol ein
mehr dann grosse gottes gab; aber es ist ubel zu^% besorgen, wann der find sinen
vorteil ersechen, werde er sagen hęreticis non servandam fidem und, wie man
sagt des C[aesaris] red allweg sin: "Est tempus pollicendi et tempus nihil
praestandi. Wolan, es steht zu^% dem herren, ob er die sach mitt sinem Fiat
underschribe. Es ist doch danecht ubernechtiger frid goldes wert, wiewol die
frey und richstett beschwert sind, das sy die abgotterey allso dulen muͤssend,
wa die byß anher gewesen, neben dem gottes wort, dawider sy billich protestiert
sollten haben. Wiewol ich hör, Strassburg hab ein bottschafft dem könig nachgeschickt.
<lz>[Adresse ...]: [vor 430:] Eximio valde Iesu Christi servo d. Heinricho
Bullingero, colendo suo longeque omnium charissimo fratri.
<vgl. auch Schreiben Philipp Gallicius an Bullinger, Chur, 7. Januar 1556 mit Beilage vom 27. Dezember 1555>

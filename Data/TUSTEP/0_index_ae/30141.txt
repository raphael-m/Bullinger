<nr>[30141]</nr>
<ae>Bullinger an Ambrosius Blarer</ae>
(Zürich), 18. August 1560.
<vo>St.
Gallen VIII, 340. / Orig.
(Aut.)
S. D. Subinde repeto a te, optime frater, supplicationem illam Genensium impressam nuper ad te missam; sed tu nec remittis nec respondes.
Ego vero illa carere non possum, nec aliud hic exemplum est; oro itaque, ut matures.
Bernam misissem hisce diebus; sed cum non haberem, mittere non potui.
Iuvenis hic proficiscitur Augustam Vindelicorum recta rediturus ad nos; si ei tradere volueris literas vel ad d.
Matthiam Schenckium vel ad alios amicos tuos, probe curabit, ac mandavi illi, ut ad te iret,
solius huius rei causa, ut hac in re inservirem tibi.
Pacem inter Scotos, Anglos et Gallos confectam scribunt amici ex Anglia Londini literis datis 22. iulii.
Scotorum res bene habent; nam obtinuerunt, quod voluerunt; Galli fracti sunt.
Dicuntur in Gallia novi motus oriri.
Dominus oppressis hostibus suis faciat triumphare veritatem etc.
Aiunt Linzii in Austria ab imperatore comitia celebrari, in quibus consultetur de concilio et opprimendo evangelio.
Confluxisse illuc dicuntur papae legatus Stanislaus Hosius, Wariensis episcopus, tres episcopi
electores, episcopus Salisburgensis, dux Bavariae, legatus regis Galliae San-Laurentianus.
Tu, si quid certi habes de hisce rebus, fac, sciam.
Quid vero agunt principes nostri? Docti certe ipsorum contra nos instaurant bellum minime necessarium; es k mpt aber die zyt, das sy sähen werdent, was sy thuͦnd.
Vale una cum familia tua, cum d.
Matthia et bonis omnibus.
18. augusti anno 1560.
                                                      Bullingerus tuus.
Clarissimo viro d.
Ambrosio Blaurero nunc Vituduri agenti, domino et fratri suo observandissimo et charissimo.
^$Wintherdur.

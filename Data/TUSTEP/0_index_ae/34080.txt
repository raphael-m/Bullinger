<nr>[34080]</nr>
<ae>Ambrosius Blarer an Bullinger</ae>
Winterthur, 26. Mai 1564.
Zürich StA, E II 357a, 541 / Orig.
(Aut.)
Bl.
III, 814. Exc.
Yetz empfach ich brieff von Augspurg von einem fuͤrnemen mann, der vyl weyst; der schribt under anderm allso:
"Uff 8. tag may hab ich gewisß zytung ausß Wien empfangen, das die rö[misch] kai[serlich] m[ajesta]t byß uff den todt kranck seye und sich aller zytlichen
sachen entschlagen, habe ouch alle sine geheime räth dem römische[n] konig ubergeben und sy ernstlich gebetten, inne fuͤr einen herren anzenemen, habe ouch
alle sine kinder by ime, den letsten abschid mitt inen ze machen, seye ouch gantz kundtlich, und sorge mann yetzund grosser unruͦ, alsbald ir m[ajesta]t die
ougen gar zuͦthuͦ."
Daby schribt der obgemeldt, das yetzund bereit von vylen uff des keisers thod vyl hin und wider furgenommen und anzettelt werd, von ettlichen geistlichen usß
grosser forcht, von andern usß andern ursachen; aber der keiser habe den geistlichen vor langem propheceyet, bald er die ougen zuͦthuͦe, werde irs dings
nichts mehr sin.
Aber sy werden sich on ander leut grossen schaden nitt ergeben, sonder vyl mitt sich nemmen, so sy muͤssind zuͦ grund gohn.
Hęc ille.
Huserus praetor noster, qui has tibi reddi curabit, se reddere ipse per negocia nequeat, hoc die rursum isthinc huc redibit; per quem, si quid habes novi ex
proximis Lugd[unensibus] nundinis, ut mecum, quod semper facis, communices, vehementer te etiam atque etiam obsecro.
Bene vale.
Saluta tuos cum omnibus fratribus et amicis, quibuscum Christo me christiane commendate.
Vituduri, 26. maii 1564.
T[uus] Ambr[osius] Bl[aurerus].
. . . . ignosce.
[Zettel ohne Adr.]

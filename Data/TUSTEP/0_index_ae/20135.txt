<nr>[20135]</nr>
<ae>Bartholomew Traheron an Bullinger</ae>
Guildford, s a  13. Juni [1547 -50, wohl 1549].
Zürich StA, E II 369, 19.
Zur.lett. III, S.323f.
Ep.Tig. III, S.214.
Orig. (Aut.)
Quantum ego tibi debeo, Bullingere optime, qui non solum me
literis amicissimis
scriptis salutare, sed etiam doctissimis libellis tuis
erudire digneris, cum ego
interim nihil habeam quod rependam pręter animum tui
amantem, quem, mihi
crede, pręstabo tibi, quandiu licuerit spirare. At si
quando aliquid
pręterea suppeteret, non obliviscar, quantum tibi sim
obaeratus. Tu vero perge
christianam religionem eruditis istis scriptis promovere.
Habes nostros prorsus
omnes tibi faventes atque applaudentes. Si quo in statu
nostrae res sint scire
cupis, religio quidem salva manet, sed vicia eorum, qui
profitentur
<gr>euanggelion</gr>, mire invalescunt. Plebs hoc anno nihil
hactenus molita est
: timendum tamen, ne partim suo inquieto ingenio, partim
nobilium avaritia
concitata, turbas aliquas sit datura, nisi dominus ipse
avertere dignatus
fuerit, in gratiam regis nostri solius, qui in bonis
literis, pietate et
prudentia mire proficit. Hunc amplissimae spei principem, et
christianę
religionis etiamnum ad miraculum usque propugnatorem, vos
dignabimini precibus
vestris deo commendare. Nisi enim deus nostris viciis
offensus hunc nobis ante
maturam aetatem eripuerit, nil dubitamus, quin Anglia
alterum Constantinum sit
datura, vel eo etiam praestantiorem. Rogo ergo per Christum,
ut huic felicia
omnia precemini. Nam vos quoque, tametsi procul absitis,
hinc fructum aliquem
capietis. Vos enim et amat, et Christi religionem apud vos
optime constitutam
agnoscit, eamque semper salvam atque illaesam cupit. Vale,
frater in primis observande.  Gilfordiae,  13 iunii
Tuus, Bartho. Traheron.
Doctissimo viro d. Heinricho Bullingero.
                  Tiguri.
Daneben von Bull.s Hd.: "B. Traheron."

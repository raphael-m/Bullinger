<nr>[40065]</nr>
<ae>Tobias Egli an Bullinger,</ae>
Chur, 24. Juli 1570.
Zürich StA, E II 377, 2481f./ Orig. (Aut.)
Gr.III, 203f. Exc.
S. Maximae consolationi tuae literae mihi fuerunt,
reverendissime d. pater, et nisi sempiternas tibi gratias
agerem, insigniter ingratum me fore perfacile video. Ago
igitur gratias aeternas nunc verbis tantum, utinam re
aliquando. Si scivissem, quale argumentum Praegalliensis
ille tractasset, dehortatus hominem fuissem, sicuti erga
plures feci, qui onera vestri collegii et ecclesiae augere
voluerunt. Sed crede mihi, clam me haec omnia accidunt; non
pudet autem eos verecindiae fineis transilire, qui, ut sunt
avarissimi, ita tantum, quid usui sibi, non quid oneri aliis
sit, cogitare didicerunt. Egregia sane gratitudo in istis
hominibus, quinobis nostra invident stipendia, suos autem
aliis obtrudere non erubescunt, imo iis ipsis molestiam
exhibere, a quibus animarum suarum pastores emendicantur.
Si Catharina nostra adhuc aura vesceretur, cuperem semel
tuis meas literas coniungere et in Transylvaniam Debrecinum
mittere. Nostri longe aliter statum Galliae praesentem
depingunt. rumor enim percrebuit conflictum esse factum, in
quo Strocius heros sit captus, vicissim 4000  Admiralianorum
equitum interemptos. Italicas res avidissime in tui gratiam,
quantum per morbum meum tenacissimum licet, venari soleo;
sed certi et solidi nihil est* (*a.R.: ! ... ex) symmystis
Italis haurire possum; ad pontificios ergo eius rei gratia
aliquantulum deflexi et maxime ad d. praepositum aulae
episcopalis, hominem Italum, facundum et doctum ac propterea
huc a pontifice missum. Solet is mane et vesperi exspatiari
et extra porta se recipere eadem via, qua ego soleo, unde
non raro obviam mihi factus, numquid novarum ex Italia
haberet, rogatur. Humanissime saepe per 2 horas mecum
commentatur et hoc ipso vesperi eiusmodi ex literis, quas
non ita pridem Venetiis accepit, mecum candide impertiit:
Turcam haerere in Nigroponte cum 160 triremibus, Cypro
vicissim praesidere Venetorum navali praesidio naves 400
navesque multas abs Hispano missas, quas tamen revocari alii
dicant;  excurrere autem robur Venetorum et navibus et
pedibus ad 100000 numerum. Ragusaeos prae timore imminentis
Turcae omnes e sedibus suis aufugisse, quibus tamen
palantibus Veneti de alio oportuno loco dispexerint. Decimo
quinto die iunii Venetorum, ut vocant, generales statuisse
totis viribus impressionem facere in Turcam et extrema
quaeque tentare; at Turcam noluisse stare et se pugnae
committere. Venetos nunc obtinere totam Moream<f1>Peloponnes.<fe>, quae ex
confoederatione tantum Turcam hactenus agnoverit. In ea
montes plaerosque tophaceos esse et a 10000 lapicidis excidi
et perfodi ad inducendum maris alveum, quo subsequens hostis
facilius obruatur et impediatur. Oratorem Turcicum adhuc in
vinculis detineri a Venetis sicuti Venetus orator a Turcis;
necesse esse, ut statim fiat conflictus aut re infecta
utrinque discedant; mari enim inhaerere diutius non posse
Getas nisi ad medium usque septembrem. Haec ille; brevi, ubi
nactus fuerit, maiora. Simul hoc scriptum tuum Polonicum
tandem remitto et summas gratias tuae reverentiae habeo.
Mirantur fratres talem successum in tantis pontificiorum
technis et strophis. Dominus augmentum addet in dies magis
magisque in suae gloriae et nostrae salutis
emolumentum.
Vale, vir clarissime et lumen necessarium et fulgidum.
Dominus Iesus, qui videt tuos labores sanctos te roboret
efficacissime suo spiritu in sui nominis celebritatem et
nostrum omnium consolationem et institutionem. Amen.
D. Brunnerus commutabit Meyenfeldam cum pago quodam in
Turgavia sub Ulmensi Wöllenbergio<f1>Wellenberg.<fe>. Dicitur inter auriges
Meyenfeldenses fame propemodum necatus; conqueritur solum de
inhumanitate istorum hominum; propterea ad Martini festum
discedet. Marius<f1>Möhr.<fe> illi functioni insidiatur, qui hactenus ludum Vitoduranum moderatus est<f1>als
Subdiakon 1566 (laut Wirz, Etat des Zürcher Ministeriums, S. 209; nachprüfen u.a. in StAZ, G I 179) Nach Herm. Walser, Gesch. der Laurenzen- oder Stadtkirche Winterthur, II. Teil, S. 52, wurde ihm der Schulmeisterdienst 1567 angeboten (war damals in der Pfalz). Quelle offenbar: Chronik von Ulrich Meyer, Stadtbibl. Winterthur, 4^#'o Ms 102, 184v.-185r.: neuer Schulmeister am 19. 2. 1567, kam aus Heidelberg, stammte aber aus Graubünden (mit Details betr. Empfehlung, die er aus Frauenfeld erhielt).<fe>. Cur se iterum receperit in
Rhetiam, miror, cum alibi felicius vivere potuisset. Vereor,
ne dyscolus ille multum nobis pariat certaminis et dissidii;
habet enim caput et ingenium mirificum. Sed cur non cesso te
obtundere?
Curiae ocyus 1570.  24. iulii.
Resalutant te d. consul, d. Pontisella et omnes reliqui. D.
Carlius in praefectum Meyenfeldensem electus est proximo
anno etc. Ignosce oro; nam ad lumen haec scripsi nec
relegi.
Quid, quaeso, accidit ducissae Wittembergensi. Difficilis et
turpis rumor apud nos est, qui ne sit maioris mali occasio
futurus, timendum est etc. Num eius rei gratia comitia erunt
Badensia et synodus vester?
Amplissimo viro d. d. Hennrico Bullingero, ecclesiae
Tigurinae antistiti primario, domino suo singulari
observantia colendissimo.
Ann den erwürdigen und hochgelerten herren pfarrer zuͦ
Zürich zum Grosen Münster.

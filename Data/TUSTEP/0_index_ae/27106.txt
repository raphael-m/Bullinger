<nr>[27106]</nr>
<ae>Martin Micronius an Bullinger</ae>
<od>Norden, 5. Juni 1557</od>
<vo>Autograph: Zürich StA, E II 375, 516.
(Siegel...)</vo>
<dr> <dr>
<re> </re>
<tx>s. P. Literas tuas, antistes vigilantissime, ad vigesimum
sextum martii diem scriptas accepi vigesima quinta maii die.
ex quibus quum vestra omnia bono loco esse intelleximus, non
mediocriter sumus exhilarati. Id dumtaxat nobis refricuit
dolorem, quod de morte sanctissimi viri d. Pellicani et
antiquę illius aureę ętatis viri repetis. Sed hunc nostrum
dolorem nonnihil lenivit, quod ei d. Petrus Martyr, praeceptor
meus observandus successerit, cuius acumen, eruditionem et
iudicium mirantur omnes ac dolent non plures eum ingenii sui
foetus in lucem proferre. Sed hanc piam multorum de ipso
querimoniam tollet, spero, iam tam quietas et studiis aptas
sedes nactus. Scripsi non ita idem ad vos argumenta Mennonis
de incarnatione Christi domini. Si quę in illa a vobis sunt
animadversa, precor, ut primo quoque tempore ad mea ea
transcribere non gravemini. Si mea apologia feliciter
succedit, spes est Mennonis regnum, quod latissime in hisce
omnibus maritimis regionibus patet, ab extremis Flandrię oris
Dantiscum usque, imminutum iri. Vocatus iam sum franckfort
colloquii caussa, quod privatim inter pastores Germanicos
francfordenses et peregrinos de coena dominica institui
deberet; sed ęgre hinc possum divelli cum propter apologiam
Mennonis tum etiam propter aliam quandam, quam adversus
Wesphalum meditor propter ipsius mendacia, quibus non modo me
privatim, sed omnes ecclesias Phrysicas iniustissime accusavit
et apud universum mundum traduxit. Prodibit, spero, hęc
apologia ad proximas Francfordianas nundinas, si non
Francfordiam profectio scriptionem meam impediat. Inter alia
confutare statuimus illud Marcii / Martini? Fabri commentum de
intermissa apud nordanos totius institutionis recitatione,
quemadmodum id nobis impingit in libro Saxonicę confessionis,
quem a vobis visum et lectum esse non dubito.
^$Est adolescens optimę spei, cui has meas literas ad te
perferendas tradidi, qui si Argentinę studii causa hęrebit,
has ad te suis inclusas transmittet; quem precor ut, ubi
Tigurum venerit, tuo iuvare consilio non graveris. Speramus
eum ecclesię dei adhuc utilem fore ministrum apud nostrates.
^$Vale.
^$Raptim admodum Nordę 1557. Iunii 5. Omnes meos praeceptores
observandissimos d. Bibliandrum, d. Petrum Martyrem, d.
Gesnerum salutes precor.
^$[Non] esset inconsultum doctorem Albertum Bremensem ad
constantiam hortari.
^$Martinus Micronius.
^$Adhuc obsidetur comes Reydberganus, sed brevi cogetur prae
inopia frumenti sese hostibus dedere, ut speramus.
^$Ecclesia nostra iam (deo sit gratia) est bono et tranquillo
loco.
<lz>[Adresse ...]: Eruditissimo ac vigilantissimo ecclesię
Tigurinę antistiti d. Henrico Bullingero, d. ac fratri suo
plurimum in Christo observando. Tiguri.

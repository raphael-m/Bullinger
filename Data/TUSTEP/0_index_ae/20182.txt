<nr>[20182]</nr>
<ae>Johannes Gast an Bullinger</ae>
Basel, 14. August 1550.
Zürich StA, E II 366, 157. / Orig.(Aut.)
S. in domino. Accepi literas tuas 10. augusti, in quibus
petis ut De ponderibus
Glareanum tibi mittam; verum scias Glareanum adhuc velle
quędam mutare; sed
adhuc dubitat et typographus etiam differt. Si autem nihil
addiderit, brevi
libellum mittam. Gratias praeterea tibi ago de articulis
propositis principibus
excutiendis; videbis Lernam malorum subsequi. Mauritius dux
parat exercitum
novum contra Magdeburgenses et Brunswicenses. Libenter autem
viderem, quę
Philippus ad vos scripsisset de ecclesiis Saxonicis, an
perseveraturae sint in
agnita veritate, quam quidam pernegarunt et ad vomitum
pristinum redierunt.<f1>Vgl. Spr 26, 11; 2Petr 2, 22.<fe> Audi
miram rem: Soto monachus a confessione Philippi regis ex
aula eiectus est
Caroli imperatoris consilio; quid autem designarit, ignoro,
certe dignus ob
malitiam, quam erga adflictas ecclesias exercuit, maiori
pęna. Aiunt
pręterea d. Ioannem Bihardum, theologum Sorbonistam,
Genevam venturum; quid
sibi hoc portendat,  brevi audiemus; nam hactenus fuit
acerrimus evangelii
hostis, et omnes, qui occisi sunt hactenus, ab illo sunt
examinati et digni
iudicati morte. Verum heus tu, lege subsequens scriptum et
examina diligenter et
invenies in illo Caesaris cogitationes:
Copiae responsi pontificis.
Pontifex tandem suam sententiam aperuit Caesaris et regis
Galliae legatis,
videlicet se nihil non velle in gratiam Caesaris,
quemadmodum eius virtus
mereatur; tamen se nihil unquam facturum sine consensu et
consilio regis
Galliae, quod innata et hęreditaria regibus
christianissimis, qui columnae
fuerunt et sunt libertatis reipublicae christianę, pietas
suo quodam iure
exigat. Quapropter illi nihil molestius accidere posse, quam
si alter quid ab eo
peteret, quod esset alienum ab alterius dignitate, utilitate
vel etiam non
iniqua voluntate; sibi nihil magis esse in votis et a deo
postulari quotidianis
precibus, quam ut, si duo praecipui apostolicę sedis
filii, a quibus totius
Europa summa pendet, eam pacem inter se haberent, quam
mundus dare non potest.
Sed quamdiu peccatis populi christiani exigentibus hanc deus
denegaverit, se
saltem laboraturum, ut inter eos ab armis cessetur. Caesarem
quidem nullam
habere armorum causam, cum omnia fere possideat inter eum et
regem controversa.
Ideo se ferre non posse, ut Caesar regem vel eius
confęderatos adgrediatur. De
regis autem pietate sibi persuasus eum non moturum Caesari
bellum, ne Europam
fatali bello involvat; ut ipse plura a rege petat in favorem
Caesaris, hoc non
posse sine rubore honeste, sicuti nec ipse Caesar, donec
praeclara Caesarei
animi liberalitate inductus adiuvaretur (* dazu(?) a.R.:
admittere....) aliquam
tollerabilem conditionem satisfaciendi regi de his, quę
non dubio haereditario iure illi obvenerunt etc.
Ex iis facile liquet, quod Caesar non solum religionis
praetextu sollicitat
principes ad Interim recipiendum, sed ut bellum contra nos
et Gallum instituat.
Dominus det nobis veram animi pacem. De pelagianizant....
proxime scribam. Si
quid novi habes, communica, obsecro. D. Schertlinus plurima
te impertit salute,
apud quem cęnaturus sum.  Vale.  14. augusti Basileae
1550.
T[uus] Gastius ex animo.
Ago praeterea tibi gratias immensas propter donatum serum ;
rependam id beneficii data occasione.
Inisgni theologo d. magistro Heinrycho Bullingero, ecclesiae
Tigurinae pastori
vigilantissimo, domino suo charissimo
          Zurich.

<nr>[31096]</nr>
<ae>Bullinger an Ambrosius Blarer</ae>
Zürich, 6. Juni 1561.
<vo>St. Gallen VIII, 405. / Orig.
(Aut.)
B l.
III, 617f.
S. D. Miseram superiori septimana, quae a Geneva acceperam.
Speraveram me tuas hodie recepturum cum iis, quae remittenda dederam; sed nihildum vidi.
Nunc, quae hac septimana per Cremonenses quosdam accepi Geneva venientes et in Italiam proficiscentes, trado.
Non est, quod communicem tibi accepta a d.
Calvino; puto eadem tibi ab eodem esse exposita.
Heydelberga haec scribuntur: Augustum electorem Saxonem Dresdę in synodum potiores theologos suos convocasse; eos novam conscripsisse confessionem; Augustum et synceriores theologos non audere id, quod verum intelligunt, profiteri palam; videre enim quosdam eo unice spectare, ut Saxonibus persuadere possint electorem et Wittenbergenses defecisse a Luthero; ita enim sperant populi furoribus electoratum transferendum ad constantissimos Lutheri discipulos.
Hactenus multi putarunt disceptationem
agitari de adiaphoris; es ist aber der spaan nitt vom chorrock, sunder vomm churrock, et quoniam Ierobeam metuit tribus defecturas iterum ad domum Davidis, excelsa construit et constructa tuetur.
Elector Palatinus non voluit confessioni illi subscribere; rogatus, ut praefationis in confessionem Augustanam aliquam admitteret explanationem, respondit se non esse eum, qui quotidie nova cudat et aedat; se consensisse Naumburgi, in ea consensione permansurum se neque aliam fidem professurum, quam ibi
se declaraverit.
Breviter: princeps ille religiosissimus et constantissimus, de quo magna expectantur.
Cancellarius Minquitius vel Nequitius potius nuper relicto Palatinatu rediit in suam Saxoniam, et caeteri nonnulli crassi fratres relicto Palat[inatu] discesserunt; una spes est omnia rectius fore instituenda.
Dominus addat suam gratiam!
Der tag zuͦ Basel ist ußgangen, und diewyl entwederer teyl wychen wöllen, sind mittel gestellt, das dem hertzogen wider gevolgen söllind die 3 vogthyen Isenues, Schables und Isee;  doch was von derselben vogthy Genff zuͦteylt, sölle Genff blyben, und die gantz Waadt sölle denn Bernnern blyben.
Sömlichs wirt hinder sich gebracht; uff Barptholomei kumpt man zuͦ Basel widerumb zamen.
Alle botten sind gar früntlich und einhällig by einandren xin, und die Saffoyischen habend sich ouch gar früntlich
erzeigt etc.
Si quid habes ex ducatu Wirtenbergensi et Svevia, fac, sciam.
Vale una cum Matthia nostro, quem ex me salutabis ut et fratres alios.
Tiguri  6. iunii 1561. Salutant te nostri.
Salutabis mihi Gervicum, filium tuum.
                                                       Bullingerus tuus.
Clarissimo viro d.
Ambrosio Blaurero, Vituduri agenti, domino suo colendissimo et fratri charissimo.
^$Wintherdur.

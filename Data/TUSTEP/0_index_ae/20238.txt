<nr>[20238]</nr>
<ae>Joachim Vadian an Bullinger</ae>
St. Gallen, 23. Oktober 1550.
ZÃ¼rich StA, E II 351, 122.
St.G. Mitt. 30, S. 883f.
Orig. (Aut.)
S.  Cum tuo me nomine pridie salutaret Butlerus noster et
anxie te cupere de
rebus Madenburgensibus, quonam modo accidissent, mihi
significaret, forte
fortuna cuidam ex amicis allatus est e Norimberga libellus
Madenburgi aeditus,
ex quo omnia intelliges. Miram de se constantiae
expectationem omnium animis
incutit illa urbs, quam utinam et vicinae imitarentur! De
plusculis enim
ambigitur, mansuraene in fide Christi sint necne, usque adeo
in speciem quidem
plausibilibus, sed longe tamen insidiosissimis artibus
tentantur quaedam, quas
speramus tamen circumspectius acturas esse, quam vulgus sibi
polliceatur.
Interea temporis nihil habemus ex Augusta certi, nisi quod
certo ferunt Caesarem
filio suo Philippo fratris Ferdinandi filiam uxorem daturum
magno quidem fratris
consensu, pro lege videlicet caninae verecundiae. Si quid
acciderit, brevi
intelliges. Vale. Sangalli  23. octobris anno 50.
Ioachimus Vadianus.
Domino Henrycho Bullingero, praeclarae urbis Tigurinae
episcopo, domino suo inprimis colendo.

<nr>[43119]</nr>
<ae>Johannes Haller an Bullinger.</ae>
Bern, [17. und] 24. September 1573.
Zürich StA, E II 370a, 488. / Orig. (Aut.)
S. Ich halten fürwar böse correspondentz mit schriben, das
muͦß ich bkennen;
aber mich hinderet zum teil min übermülich podagran, das
mich nun aber vast ein
monat übel ghelkt, demnach, das ich nitt allweg botschafft
han, wenn ich gern
wett. Es kumpt nieman zuͦ mir, ann wär min darff; so kumm
ich auch nienen hin in
der cantzly und anderschwo lon fragen, aber bißhar nüt
bekommen, wiewol ich nüt
sonders auch je ghan, dann alle sachen reden und schriben so
ungwüß, das nieman
daruff könn setzen. Zletst ist der friden kon, so ußgangen;
deß schick ich üch
ein exemplar, ist j[unker] Petermans von Wattenwyl; drumb
wellind mir es wider
schicken. Darinn werdend ir sehen, was es ist, wiewol ich
acht, ir habinds
langist ghan. Hienebend brichtet mich d. Chandaeus, tibi, ut
opinor, quum
propter generis splendorem, baro enim est, tum propter
eruditionis excellentiam
notus, qui nunc Lausannę agit, das allein die von
Roschelen den friden
ettlicher maß angnon; Montabun und Nime wellend si nitt,
auch der meererteil im
Delphinat, und sige man noch zuͦ beden syten in armis. Das
ist das letst, das
ich von denen sachen vernon. Vorgester sagt mir einer, der
schultheß Heid von
Fryburg, so oberster gsin in dem zug, wäre heimkon; ich gib
es aber noch nitt so
gar für gwüß:* (* a.R.: "ist nitt.") Vom Niderland hörend
wir nun lange zyt nitt
ein wort; doch ist ein bott gen Heidelberg gangen; der wirt
vilicht etwas
bringen.    Bi uns ghept man sich übel ab dem wätter; kan
nieman säyen; vil
guͦts verdirpt an korn, haber, ämd in den berglanden, das
man nitt mag
insümmeren. An ettlichen orten stat korn und haber noch
tieff imm schnee.
Hienäbend sorget man, der win werd eh ful dann zytig. Es
stuͤnde denocht an
der mertheil orten noch zimmlich wol an räben; aber er wil
nitt zytigen; wirt
deßhalb sure hab gen, und ist großer klamm umb den alten
wyn; den haltet
jederman hinder sich, wär noch etwas überigs hatt. Min herr
von Mülinen läpt
nitt wol an sim schänckel; es hatt inn hür uff S.Johans tag
ein touber hund
darin gebißen, der auch alsbald umbbracht. Er hatt lang und
vil dran gartznet,
bis es kum geheilet; jetz üblet es sich wider mitt imm, das
er nun bi 14 tag nüt
uß kon und dermaß, das ich sinen sorg. Doch thuͦnd ir
nienen derglichen; die
lüth hend nitt gern, das man von iren sachen vil weißt und
schript.
Steigerus ben valet per domini gratiam, sic et Diesbachius,
Gravenrietus,
Manuel; illi te salutant. Hagenbergius eodem mecum morbo
laborat et durius
aliquanto afflictatur quam ego, quanto scilicet ille est
corpulentior et plus
sibi indulget. Socer, uxor et omnes propinqui nostri valent
quoque et te salutant.
Bernae.
Iohannes Hallerus, tuus ut semper.
Scripseram has ante octiduum existimans me habiturum
nuncium, sed falsus sum;
adhuc ergo illas mitto. Quae de Heidio ferebantur, vana
fuere; servum misit, non
autem venit ipse. Interea de Rupellanis dicitur, quod nec
ipsi pacem hanc
receperint. Es ist als so ungwüß, das man weder trumm noch
end weißt. Ich hoff, von üch etwas gwüßes ze vernemmen.
Vale.
Bernae  24. septembris 1573.
Clarissimo viro domino Heinrycho Bullingero seniori,
Tigurinae ecclesiae pastori
fidelissimo, domino meo honorando et compatri charissimo.

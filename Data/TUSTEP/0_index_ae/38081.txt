<nr>[38081]</nr>
<ae>Johannes Haller an Bullinger.</ae>
Bern, 19. Juli 1568.
Zürich StA, E II 370a, 401. / Orig. (Aut.)
S.  Gaudeo mihi oblatum esse hunc nuncium; a multo enim
tempore nullus mihi contigit, nisi quod nuper per Belgas
istos duos iam ad te scripseram, qui theses suas interea
vobis quoque examinandas detulerunt. Sed ecce quo astu illi
usi sint. Cum nollemus hic iudicium nobis sumere de istis
thesibus et ad singulas respondere, sed generali tantum
scripto cohortaremur partes ad concordiam, ipsi veriti, ne
vos exemplum nostrum secuti idem faceretis, maluerunt meas
hic relinquere quam praeiudicium hoc, sic enim vocabant, ad
vos afferre; non ignorabant enim me tibi scribere, quid nos
hic decrevissemus. Miror ergo, an vobis aperuerim, quid hic
cum ipsis sit actum aut an nostrum scriptum (quod tamen
etiam bis in eorum gratiam mutavimus, ostenderint. Miror
etiam, si vos ad singulas eorum theses responderitis. Si ita
agendum, nullus erit contentionum finis et illa gubernatio
ecclesiastica tandem ad meram evadet tyrannidem. Caeterum ut
scias, quid tum etiam scripserim, ipsas literas non
resignatas denuo mitto. Quibus quae addam, non habeo.    De
Gallia pauca feruntur atque ea ipsa adeo incerta, ut, quid
credendum sit, nemo fere sciat. Alii mediocrem esse statum
affirmant, alii perditissimum; regnare iterum cardinalem
Lotharingum, Condaeum et amiralium esse in summo periculo;
res ecclesiae ita attenuatas et attritas, ut virium unquam
coniungendarum spes nulla supersit amplius. Dominus ergo
tanto diligentius orandus et sperandum, ut Philo olim
dicebat, divinum tum incepturum auxilium, cum non supersint
humanum. De Belgico eadem quoque habemus quę vos. Miror
autem in Frisia tam procul ab Antverpia geri hoc bellum, et
qui sint illi, qui Hispanos proflixere et sub cuius signis
aut auspiciis militent; rogo itaque, si haec scire potes, ut
nimirum novisti, melius nobis expliceNr. **  Salutant te
consules ambo, Steigerus et Mülinensis, quaestores quoque
ambo, socer item, Zehenderi et fratres omnes. Salutem precor
omnibus tuis. Bernae  19. iulii 1568. **Scimus quidem de
Aurangio, sed an huic militent aut alios habeant duces,
ignoramuNr. **
(** Dieser nachträgliche Zusatz durch Verweisungsstriche z.
d. Satz oben bezogen.)
Clarissimo viro domino Heinrycho Bullingero, Tigurinae
ecclesiae pastori fidelissimo, domino meo honorando et
compatri charissimo.
M. Heinrych Bullingeren zuͦ Zürich.

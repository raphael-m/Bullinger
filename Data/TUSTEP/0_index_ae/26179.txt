<nr>[26179]</nr>
<ae>Matthias Erb an Bullinger</ae>
<od>Reichenweier, 28. September 1556</od>
<vo>Autograph: Zürich StA, E II 361, 194.
(Siegel...)</vo>
<dr> <dr>
<re> </re>
<tx>Gratia Christi tecum. Fasciculum abs te missum, optime
Bullingere, una cum literis tuis 12. septembris mihi allatum
accepi. Misi hoc principi nostro per doctorem Alexandrum Puerum
simul te literis meis commendans, ut veterem agnoscat amicum. Si
responderit tibi litteras ad te mihi commendans recipies brevi,
aut si alio modo, intelliges tamen, ut spero, animum illius abs
te non esse alienatum. Alacer nunc est et ludicer, habens, quod
agatur. Gratulatur sibi futuri successoris, si dei gratia
superstes fuerit, maiestatem, quod scilicet natus sit ex folia
Cattorum etc. Quod utinam et ecclesię et nobis foelix sit et
faustum. Audio ab iis, qui contractu sponsalibusque
interfuerunt, cautum esse itteris scriptis signatisque, ne post
mortem principis nostri vel Cattus vel dux Christophorus in
religionis negotio apud nos vel tantulum mutare audeant etc.
Gratulamur proinde et ecclesię et nobis, ne cogamur vestem
lineam superponere laneę exque interula facere exterulam, ut
ita dicam, vespertinasque canere preces Latine aut iuxtim et
alternatim Latine et Germanice bonasque horas in malas canonicas
mutare horas aut alias superstitiones etc.
^$Nil novi, nisi quod incendiarii ditionis Hanoensis multas aedes
pagosque voracibus flammis absumpserunt. Ferdinandus corradit
aes alienum contra vim Turcę et in Austriacis provintiis apud
nos quędam oppida oppignoravit. Colmarię in prostibulo tria
scorta cum vetula matre abbatissa in obscuro carcere captiva
servantur. Mira exercuerunt veneficia. Inventę sunt illic tres
calvarię et nescio quae alia, quorundam cędem testantes.
^$Meam valetudinem Heinius significabit.
^$Saluta tuam familiam, Bibliandrum, Gualtherum reliquosque
symmystas.
^$Salutant te nostri. Vale feliciter.
^$Richenvillę 28. septembris 1556.
^$T[uus] Erbius.
<lz>[Adresse ...]: Eximio doctori Christi Iesu ecclesięque
Tigurinae etiamnum antistiti, fratri et domino observando.

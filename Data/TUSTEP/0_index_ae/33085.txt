<nr>[33085]</nr>
<ae>Johannes Fabricius an Bullinger</ae>
(Chur  1563?  )
Zürich StA, E II 376, 52. / Orig.
(Aut.)
Gr.
II,  727 R.
S.  Es ist diser tagen unserer burger einer under Feldkirch
uffhar kommen, ein redlicher gesel; der zeigt an, wie ein anderer
under Feldkirch zuͦ im käme in einem flecken, den er wol kante,
darumb das er ettwan hye zuͦ Cur dienet.
Der zeigte im an, wie er
den nächsten uß Franckrych kämi, wäri under des Ryngraffen fändli
gesyn, hette mit den anderen gelitten, wäri namlich der Ryngraff
sampt 22 syner fändlinen geschlagen und gar zerströuwet.
Haec
ille; aber ich darff nütt glouben, biß ich ein grund von üch han.
Es schrybt d.
Tobias Egli ab Tavoß, das ettlich irer söumer uß
dem Schwytzerbiet von Steinen kommen; daa habind sy vernommen,
wie man geschlagen, und die Hugennoten sygind obgelägen.
Einer
von Bellitz, dem h.
burgermeister Ambrosi gefründet, hatt ouch
gehört, man habe einander ein groß volck erschlagen.
Was nun waar
sye, begärend wir von üwer eerwyrd ze vernemmen.
T[uus] F[abricius].
[Ohne Adresse.]

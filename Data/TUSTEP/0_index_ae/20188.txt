<nr>[20188]</nr>
<ae>Johannes Comander an Bullinger</ae>
Chur, 19. August 1550.
ZÃ¼rich StA,-E II 365a, 489.
Gr. I,  S. 175f.
Gratiam et misericordiam a domino. Literas tuas iam dudum
accepi, humanissime
Bullingere; postea etiam legi literas ad Haimium missas. In
maxima tribulatione
vivimus; moriuntur optimi quique et evangelio et pietati
faventissimi, necdum
deferbuit. Mille funera seposuimus in brevissimo tempore et
in parvo oppidulo,
unde plurimi fuga sibi consuluerunt. Pro nobis ad dominum
orate, ut mitius
nobiscum agere dignetur. Tito vestes libentissime mitterem;
sed hucusque non
potuimus; nam ex infectis peste domibus mercatores non
suscipiunt. Sed
temptabimus nunc per fratrem mittere quantocius.  Uxor
Ioannis Blasii defuncti
etiam decumbit; at spes est non morituram. Titus et Paulus
hereditatem maternam
habent mediocrem, ut non sit cura, quod quicquam desit
alicui; sed iam nullum
commertium homines inter se habent, ut quicquam exequi
possit. Quomodo res
filiolae habeant, scire cupio, et dum aliquid deficit, fac,
ut sciam. Vale
foelix et superstes diu. Ex Rhetiae Curia, 19. die augusti
1550.  Salutat te plurimum consul Haimius.
Tuus Ioannes Comander.
Clarissimo viro magistro Heinricho Bullingero, Tigurinae
ecclesiae antistiti
vigilantissimo, domino et amico suo observando.

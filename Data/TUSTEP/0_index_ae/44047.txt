<nr>[44047]</nr>
<ae>Bullinger an Tobias Egli.</ae>
Zürich, 7. Juni 1574.
Zürich StA, E II 342a, 737. / Orig.(Aut.)
Graub. III, 481f. R.
S. Triduo abhinc scribebam ad te, dilecte frater, literas,
quas putabam probe
curari posse. Sed falsus sum; nam, cui procurandas
commiseram, rediens
affirmabat neminem se invenisse, cui tuto potuerit credere.
Itaque mihi
reddidit. Hodie ergo, cum hic puer ex familia Gessneriana
veniret et tuas mihi
offerret, gavisus sum rogavique, rediret sub vesperam;
etenim me illi daturum
meas ad te. Proinde inclusas his mitto et rogo, ut mihi
significes, bonane fide
receperis. Post priores nihil habeo, quod eis adiiciam, nisi
quod magna
constantia affirmatur regem Galliae aegrotare ex sanguinis
fluxu manante per
nares et os; sed et erodi eius viscera et computrescere
pudenda, nimirum, si
vera narrantur, morbo Antiochico et Herodiano etc. Tecum
vero sentio et tecum
dico: si homines illi admonitionem dei aspernantur et
incurabiles sana consilia
audire nolunt, abeant, age abeant, in nomine (ut Italus ille
dicebat) centorum
diabolorum und habind die drüß darzu. Ira dei, nulla
benedictio dei sequetur
illos. Obsequentibus vero dei filiis pergamus nos denunciare
evangelium et
expectare spectareque in illos alios incurabiles iusta
iudicia dei.
Germersheymii ad Rhenum celebrantur comitia principum
Palatinorum, Badensis,
Wirtembergensis et aliorum quorundam. Circum Spiram dicitur
esse peditatus
Gallicus; dicitur expectare occasionem, sed quam, dicere non
possum. Bellorum
rumoribus plena omnia. Veni itaque, domine Iesu, veni;
assere tuos, compescito hostes tuos etc.
Vale una cum dominis et amicis nostris, quos ordine
salutabis.
Tiguri  7. iunii 1574.
(P.S.) Die unruͦwigen lüth woltend gern zühen; so ist kein
gällt vorhanden, und
wirpt man allenthalben umb heren, das, wenn man schon ettwas
uffbricht, der erst
sold filicht gen wirt, postea nihil amplius. O rächt!
Praestantissimo virtute et eruditione viro d. Tobiae Eglio,
Curiensis ecclesiae
fideli ministro, domino meo honorando et fratri dilecto.

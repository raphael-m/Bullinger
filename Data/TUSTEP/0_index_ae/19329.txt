<nr>[19329]</nr>
<ae>Johannes Haller an Bullinger</ae>
<od>Bern, 14. Dezember 1549</od>
<vo>Autograph: Zürich StA, E II 370, 108.
(Siegel...)</vo>
<dr> <dr>
<re> </re>
<tx>S. Non possum esse prolixus, quum quia deest materia, tum
quia impediunt negotia. Pridie venit huc clarissimus vir d. d.
Christophorus Montius; illum iuvi, quantum potui. Hodie illius
causa coram senatu tractata et suspensa in proximum diem lunae,
ut hic nihil certi dum scribere queam. Quantum tamen olfacio,
non absimile obtinebit responsum ab illo, quod Tiguri accepit.
Causam Wedischvylensem quaestor recepit summa fide agendam;
iubet te bene sperare; se recte curaturum omnia. Vult etiam, ut
indicem tibi se quoque per Musculum quaedam accepisse, quae
curare velit; iubet praeterea te salvere plurimum. Hodie abs te
mihi altera offeruntur, quibus me levas sollicitudine magna,
quod audio tibi meas redditas; eae nihil habent, ad quod
respondeam, nisi quod clam nobis misit senatus pro vestris
constitutionibus consistorialibus. Gaudeo vero supra modum
eandem quoque apud vos haberi legem; nunc facile erit illam
retinere. Quid vexet Negelinum nescio, privatumne aliquid an
publicum; homo austerior vix mihi unquam contigit; illius
asperitas saepe graviter meum pungit animum. Sed quid agam? Ut
homo est, ita morem geras oportet. Ille est asper; alter consul
me prorsus non curat; quamvis ego me illi summa benevolentiae
ostensione non raro offeram. Simultatem illam non alio modo
tolli posse video quam per pericula. Orabim[us dominum], ut illi
nobis adsit perpetuo. Vale. Salutat te d. Montius, [Muscu]lus,
familia mea. Salvos cupimus etiam tuos omnes. Literas d. ".....?
hodie Bielnas misi; scripsi eidem pro d. Gervasio; spero nos
aliquid impetraturos.
^$Bernae 14. decembris 1549. Fertur hic Romam duobus exercitibus
cinctam; hinc gubernatorem Mediolanensem eam obsidere, illinc
viceregem Neapolitanum, urgere carnales ad electionem
Ferdinandi; Galli legatos in Caesareanos incidisse et spoliatos
esse; agebant illi de cardinali Metensi eligendo.
^$Mitto simul d. Calvini et Farelli ad te literas quas heri
recepi. Vale denuo.
^$Tuus, si (sicut?) suus est, Ioannes Hallerus.
<lz>[Adresse ...]: Clarissimo viro M. Heinrycho Bullingero,
Tigurinae ecclesiae antistiti vigilantissimo, domino et compatri
suo venerando.
